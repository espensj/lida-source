# Å skille seg ut for rett sak

##
Edson ble født i Angola, rett etter at landet ble selvstendig. Han var en veldig høy gutt. På grunn av høyden hans skilte han seg ut. Folk som ga våpen til barn for å kjempe som soldater i borgerkrigen, ville ha barn som ham.

##
Moren hans var redd hun skulle miste ham, så hun bestemte seg for å sende ham til Portugal for å bo med en tante. Der ville han være trygg, tenkte hun.

##
Den første tiden var veldig vanskelig fordi Edson savnet det varme været, den tradisjonelle maten, og mest av alt morens klemmer og kyss.

##
Han snakket ikke portugisisk så godt, og det var veldig vanskelig å følge med i timene og samtalene til klassekameratene. Han lurte på om det egentlig var en god idé å komme til Portugal.

##
En dag la en lærer merke til hvor god han var til å spille basketball. Han ble med et basketballag og gjorde det veldig bra. Han ble populær på skolen og fikk mange venner. Han ble også mer selvsikker.

##
Nå, som voksen, trener Edson flyktningbarn og andre som står i fare for sosial ekskludering. Høyden hans, som tidligere gjorde at han var i fare for å bli barnesoldat, har blitt styrken hans for å hjelpe andre til å føle seg inkluderte og trygge.

##
* License: CC BY
* Text: LIDA Portugal
* Illustration: Matilde Antonie Norman Stormbringer
* Translation: Espen Stranger-Johannessen
* Language: nb
