# Å komme til Norge

##
De to brødrene mine og jeg kom til Norge i desember 2016. Da vi kom til flyplassen, snødde det. Vi hadde bare på oss sommerklær fordi vi trodde det ville være like varmt i Norge som i Somalia. Vi frøs og og været var kaldt. Vi hadde med oss noen få kofferter med klær, men bare sommerklær.

##
Selv om det var kaldt, var jeg veldig glad for at vi kom til Norge. Her kunne jeg endelig møte mamma, som jeg ikke hadde sett på seks år. Mamma og to av venninnene hennes møtte oss. Da vi møtte mamma igjen, gråt vi av glede. Mamma bor i en liten by, så vi kjørte dit.

##
De første dagene i byen var veldig merkelige. Det var kaldt, det snødde og det var lite å se. Gatene var helt folketomme. De få personene jeg møtte virket kalde. I Somalia er det folk overalt, så alt føltes uvant ut her. Mammaen min og venninnene hennes ga oss gaver, og hun tok oss med for å kjøpe vinterklær.

##
Etter juleferien begynte jeg på norskkurs på voksenopplæringssenteret. Jeg gikk der i to år før jeg begynte på en vanlig skole. Nå går jeg endelig siste året, og jeg har fått nye venner. Jeg er veldig sosialt anlagt og jeg er glad i å møte andre.

##
Etter skolen drar jeg til Frivilligsentralen for å få hjelp med leksene. På senteret har jeg også begynt på et sykurs.

##
I Somalia fikk jeg aldri anledning til å gå på skole eller ta et kurs, bortsett fra koranskole. Jeg kunne ikke lese eller skrive. Nå har jeg lært å skrive på både somali og norsk. Jeg har også lært mange fag. Uten utdanning følte jeg at jeg ikke var noen. Nå føler jeg meg kunnskapsrik og glad.

##
Neste år skal jeg begynne på helse- og oppvekstfag på videregående skole. I framtiden vil jeg bli barne- og ungdomsarbeider. Når jeg er ferdig med utdanningen min, drømmer jeg om å få meg en fast jobb. Jeg vil også lære å kjøre bil og ta førerkort.

##
Hvis jeg fremdeles hadde bodd i Somalia, tror jeg at jeg ville ha vært mor nå. Kanskje jeg hadde fått mange barn allerede. Hvis jeg hadde vært i Somalia, ville jeg ikke hatt de samme mulighetene som jeg har fått nå. Jeg føler meg heldig som bor i Norge.

##
* License: CC BY
* Text: Aamiina
* Illustration: Julie Cornelia van Walsum
* Translation: Espen Stranger-Johannessen
* Language: nb
