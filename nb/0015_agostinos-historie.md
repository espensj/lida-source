# Agostinos historie

##
Jeg heter Agostino og jeg er 51 år. Jobben min er å levere mat på sykkel. Jeg har to døtre, men vi snakker knapt sammen. Moren deres og jeg bor ikke lenger sammen siden vi er skilt.

##
Jeg bor med moren min siden jeg ikke lenger kunne betale husleie etter skilsmissen. Husleien er veldig dyr i denne byen.

##
For noen måneder siden jobbet jeg som vaktmester for et firma. Jeg reparerte ting som var ødelagt, bar esker og hjalp til når noen trengte det. En dag fikk jeg sparken fra firmaet. Jeg skjønte ikke hvorfor.

##
Jeg så mange personer som leverte mat på sykkel. Jeg kan også sykle, så jeg banket på døra til et stort budfirma. De tilbød meg 3€ for hver levering. Jeg tjener 40€ om dagen, 60€ hvis jeg er veldig heldig og kundene gir meg tips.

##
Jeg får ingen betalt ferie, ingen sykepenger, nesten ingen rettigheter i det hele tatt. Jeg tror ikke det burde være sånn, men jeg trenger en jobb. De fleste andre ansatte er innvandrere som kommer fra hele verden.

##
Mange av oss sykkelbud blir skadet i små og store ulykker daglig. Da et 25 år gammel sykkelbud ble påkjørt av en bil og døde, begynte myndighetene å legge merke til oss. Det er synd at noen måtte dø for at det skulle skje.

##
Sammen med sykkelbud fra andre firmaer tok jeg et kurs om arbeidstakeres rettigheter ved en lokal fagforening. De tilbød oss gratis juridisk rådgivning. Vi kjempet for å få stadig mer anerkjennelse og rettigheter.

##
Etter en lang stund fikk det harde arbeidet vårt resultater. Et stort budfirma fikk beskjed av retten at de måtte betale en stor bot og ansette arbeidere i faste stillinger. Det var første gang det skjedde noe sted i verden. Det ser ut til at ting begynner å bli bedre.

##
* License: CC BY
* Text: LIDA Italia
* Illustration: Sara Rumen Krotev
* Translation: Espen Stranger-Johannessen
* Language: nb
