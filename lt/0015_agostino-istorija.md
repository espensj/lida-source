# Agostino istorija

##
Mano vardas Agostino ir man 51 metai. Mano darbas yra maisto pristatymas dviračiu. Aš turiu dvi dukras, tačiau mes retai bepalaikome ryšį. Aš ir jų motina esame išsiskyrę, todėl nebegyvename kartu.

##
Aš gyvenu su savo motina, kadangi pats po skyrybų negalėčiau išsimokėti nuomos. Nuoma šiame mieste yra labai brangi.

##
Prieš kelis mėnesius aš dirbau prižiūrėtoju vienoje įmonėje. Aš taisiau sulūžusius darbo įrankius, nešiodavau dėžes ir padėdavau kitiems, kai reikėdavo pagalbos. Vieną dieną įmonė mane atleido. Aš nesuprantu, kodėl.

##
Mačiau daugybę žmonių, vežiojančių maistą dviračiu. Aš galiu važinėti dviračiu, tad pabeldžiau į didelės maisto pristatymo kompanijos duris. Jie man pasiūlė tris eurus už kiekvieną pristatymą. Aš uždirbu 40€ per dieną, o jeigu man pasiseka ir klientai palieka arbatpinigių - 60€.

##
Aš negaunu apmokamų atostogų, ligos išmokos, jokių socialinių garantijų. Nemanau, kad tai teisinga, tačiau man reikia darbo. Dauguma kitų darbuotojų čia taip pat yra imigrantai iš viso pasaulio.

##
Kiekvieną dieną daug maisto kurjerių patenka į eismo įvykius ir susižaloja. Tik tuomet, kai 25 metų kurjeris buvo nutrenktas automobilio ir žuvo, aukštesniosios institucijos į mus atkreipė dėmesį.

##
Kartu su maisto kurjeriais iš kitų kompanijų aš pradėjau darbuotojų teisių kursus su vietine sąjunga. Jie mums pasiūlė nemokamą teisinį konsultavimą. Mes sunkiai kovojome už savo teisių pripažinimą.

##
Po ilgo laiko mūsų sunkus darbas atsipirko. Viena didelė kompanija turėjo sumokėti milžinišką baudą ir suteikti darbuotojams nuolatines darbo vietas. Tai buvo pirmas toks laimėjimas visame pasaulyje. Panašu, kad situacija ima gerėti.

##
* License: CC BY
* Text: LIDA Italia
* Illustration: Billie Cejka Risnes
* Translation: Viktorija
* Language: lt
