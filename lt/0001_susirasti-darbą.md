# Susirasti darbą

##
Alisha turi susirasti darbą, nes jos šeimai reikia pinigų maistui ir drabužiams.

##
Savo gimtojoje šalyje Alisha nedirbo, tačiau ji gerai gamina maistą ir jai patinka bendrauti su žmonėmis.

##
Galbūt ji galėtų dirbti restorane? Alisha ieško darbo skelbimų internete.

##
Ji randa darbo skelbimą virėjui. Tai žmogus, kuris gamina maistą restorane.

##
Ji eina į darbo pokalbį. Restorano vadovas jai pasako, kad restoranui reikia žmogaus, kuris yra jau įgudęs virėjas.

##
Alisha nusivilia, tačiau pradeda lankyti „Maisto ir maitinimo" kursus. Ji tikisi, kad kursai jai padės gauti darbą restorane.

##
Alisha turi dirbti restorane - tai kursų praktikos dalis. Ji negauna atlygio už darbą, tačiau įgyja patirties.

##
Į savo CV ji įsirašo informaciją apie kursus. CV - tai gyvenimo aprašymas su visa darbo patirtimi ir lankytais kursais.

##
Kitą kartą, kai Alisha nueina į darbo pokalbį, jai pasiūlo darbą. Darbas sunkus. Kartais ji dirba vakarais, kai jos vaikai jau yra grįžę iš mokyklos.

##
Ji didžiuojasi gavusi darbą, tad dabar ji gali nupirkti maisto ir drabužių šeimai iš savo pinigų.

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Viktorija
* Language: lt
