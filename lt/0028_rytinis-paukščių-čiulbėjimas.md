# Rytinis paukščių čiulbėjimas

##
Yulia, jos vyras ir maža jų dukrelė gyveno mažame ir ramiame kaime Ukrainoje. Yulia mėgo kiekvieną rytą pabusti nuo paukščių čiulbėjimo. Ji niekada nepagalvodavo, kad kada gyventų toli nuo namų ir ryte nepabustų išgirdusi paukščių čiulbesio.

##
Jos vyras visada skųsdavosi, kad neturi pakankamai pinigų, todėl pradėjo daug gerti. Jie nusprendė pabandyti laimę Portugalijoje. Galbūt jiems pavyktų užsidirbti daugiau pinigų, kad galėtų pasistatyti namą ir susikurti gerenę ateitį savo šeimai.

##
Yulia lengvai pritapo prie naujų namų ir pradėjo dirbti valytoja. Jos klientai vertino jos darbą ir malonų požiūrį. Vis dėlto jos vyras liko beviltiškoje situacijoje. Dėl jo polinkio gerti darbdaviai juo nepasitikėdavo ir nesuteikdavo darbo.

##
Vieną dieną jis pradėjo šaukti ant Yulia'os. Tuomet jis pradėjo ją stumdyti. Šauksmai ir smūgiai darėsi vis stipresni, ypač, kai jis būdavo girtas. Yulia jaudinosi dėl savęs ir savo dukrelės, tačiau ji nežinojo, ką gali padaryti.

##
Kai pagaliau Yulia turėjo vykti į ligoninės priimamąjį su sulaužyta ranka, personalas pasakė, kad smurtas šeimoje yra didžiulė problema Portugalijoje. Taip pat jie pasakė, kad tai yra nusikaltimas ir ji turėtų apie tai pranešti policijai.

##
Yulia buvo išsekusi ir nenorėjo, kad jos dukra augtų namuose, kuriuose kiekvieną dieną matytų smurtą. Yulia suprato, kad smurto požymiai buvo matomi visą laiką, tiesiog jie pasireiškė skirtingomis formomis.

##
Yulia išsikėlė į moterų prieglaudą, kur taip saugiai jau seniai nesijautė. Ji taip nesijautė nuo tada, kai ryte pabusdavo nuo paukščių čiulbesio.

##
* License: CC BY
* Text: LIDA Portugal
* Illustration: Vilius Aistis Vilimas
* Translation: Viktorija
* Language: lt
