# Koluka mosala

##
Alisha asengeli koluka mosala mpo ete libota na ye ezali na mposa ya mbongo mpo na kosomba bileyi mpe bilamba.

##
Alisha asala mosala moko te na mboka na ye, kasi ayebi kolamba malamu mpe alingaka kosolola na bato.

##
Mbala mosusu akoki kosala na restora? Alisha azoluka na Internet bisika oyo bazali koluka bato yakosala misala.

##
Amoni liyebisi moko ete bazoluka molambi. Elakisi ete moto oyo asalaka mosala ya kolamba na restora.

##
Akeyi batuna ye mituna mpo bazwa ye na mosala. Mokambi ya restora ayebisi ye ete bazali na mposa ya moto oyo alanda mateya mpo azala molambi.

##
Alisha alɛmbi nzoto, kasi alandaki mateya oyo babengi "Bileyi mpe boyambi bapaya". Azali na elikya ete yango nde ekosala ete azwa mosala na restora.

##
Alisha asengeli kosala na restora lokola koyekola kosala. Bazo futa ye te, kasi azozwa eksperiansi ya mosala.

##
Abakisi na CV na ye boyebi makambo ya kelasi yango. CV elakisi mosala nyonso oyo asala mpe mateya nyonso oyo alanda.

##
Mbala ya nsima Alisha akeyi batuna ye mituna mpo na mosala na restora, bapesi ye mosala yango. Ezali mosala makasi. Mingimingi asalaka na mpokwa, ntango bana na ye bawutaka kelasi.

##
Azali na esengo mpo ete azwi mosala oyo ezali kopesa ye makoki ya kosombela libota na ye bileyi mpe bilamba na mosolo na ye moko.

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Paul
* Language: ln
