# Kotelema mpo na ntina ya malamu

##
Edson abotama na Angola, kaka nsima ete mboka ezwaki lipanda. Azalaki mwana mobali moko molayi. Mpo na kimolayi na ye atelemaki. Bato oyo bazalaki kopesa minduki na bana mpo na kobunda lokola basodá na bitumba ya bana mboka balingaki bana mibali lokola ye.

##
Mama na ye azalaki kobanga ete bakokanga ye, yango wana azwaki mokano ya kotinda ye na Portugal mpo afanda na mama-kulutu na ye. Andimisamaki ete akozala na kobatelama kuna.

##
Na ebandeli ezalaki mpasi, mpo ete Edson azalaki na mposa ya molunge, bileyi ya mboka nayé mpe, mingimingi, ndenge mama na ye azalaki koyamba ye mpe kopwepwa ye.

##
Azalaki koloba Portugais malamu te mpe ezalaki mpasi mpo na ye kolanda mateya mpe kosolola na baninga na ye ya kelasi. Amitunaki soki ezalaki mpenza likanisi ya malamu ya koya na Portugal.

##
Mokolo moko, molakisi na ye amonaki ete ayebi kobeta basketball malamu. Akotaki na ekipi moko ya basketi mpe alongaki malamu mingi. Akómaki na lokumu mingi na eteyelo mpe ayebanaki na baninga. Akómaki mpe komityela motema mingi.

##
Sikoyo, lokola Edson akómi mokóló, azali koteya bana oyo bakimá mboka na bango mpe bato mosusu mpo ete bazanga ntina té na miso ya bato. Mokolo moko, molayi na ye etyaki ye na likama ya kokoma soda na kibomwana. Sikoyo, molai na ye ezali kopesa ye makasi ya kosalisa bato mosusu mpo bámiyoka ete babatelami.

##
* License: CC BY
* Text: LIDA Portugal
* Illustration: Sunniva Høiby-Øiset
* Translation: Paul
* Language: ln
