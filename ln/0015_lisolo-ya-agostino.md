# Lisolo ya Agostino

##
Nkombo na ngai ezali Agostino mpe nazali na mbula 51. Mosala na ngai ezali ya kokendaka kotika bileyi na velo. Nazali na bana mibale ya basi, kasi tosololaka mpenza te. Ngai ná mama na bango tofandaka lisusu esika moko te mpo toboma libala.

##
Nafandaka na mama na ngai, mpo nakoki kofuta lisusu ndako te nsima ya koboma libala. Kofutela ndako ezali ntalo mingi na engumba oyo.

##
Eleki mwa basanza, nazalaki kosala mosala ya kokengela ndako na kompanyi moko. Nazalaki kobongisa biloko oyo ebukana, komema bakartɔ, mpe kosalisa moto nyonso oyo azalaki na mposa ya lisalisi. Mokolo moko, balongolaki ngai na mosala. Nayebaki te mpo na nini.

##
Namonaki bato ebelé kokendaka kotika bileyi na velo. Nakoki kotambola na velo, yango wana nakendaki na kompanyi moko ya monene oyo esalaka mosala ya kokendaka kotika biloko. Bapesaki ngai euro misato mpo na kotindama moko . Nazwaka 40€ na mokolo, 60€ soki na beti libaku ya malamu mpe bakiliya bakabeli ngai mwa eloko.

##
Mikolo ya mosala té bafutaka nga te, ata soki na beli bapesaka nga mbongo ya bokono te, mpe nazali ata na lotomo moko te. Nakanisi ete ezali malamu te, kasi nazali na mposa ya mosala yango. Mingi ya bato ya mosala oyo basalaka na kompanyi yango bazali bapaya oyo bawuti na mikili ndenge na ndenge.

##
Mokolo na mokolo, bato mingi oyo batindaka bakende kotika bileyi bazokaka na makama. Kaka ntango motuka moko etutaki elenge mobali moko ya mbula 25 oyo azalaki kosala na biso mpe akufaki, bakonzi ya Leta bakómaki kotyela biso likebi. Ezali mawa ete asengelaki kokufa liboso ete yango esalema.

##
Ngai ná bato mosusu oyo basalaka mosala ya kokendaka kotika bileyi ya kompanyi mosusu , tokotaki mateya moko oyo ezalaki kolobela ntomo ya bato ya mosala. Bapesaki biso toli ya mibeko kozanga kofuta mbongo. Tosalaki makasi mpo bándima biso mpe tózwa ntomo mingi.

##
Nsima ya ntango molayi, mosala na biso ya makasi ezwaki mbano na yango. Kompanyi moko ya monene oyo esalaka mosala ya kokendaka kotikela bato bileyi esengelaki kofuta amande monene mpe kopesa basali misala ya libela. Ezalaki mbala ya liboso likambo yango esalema na mokili mobimba. Emonani lokola ete makambo mazali kobonga.

##
* License: CC BY
* Text: LIDA Italia
* Illustration: Billie Cejka Risnes
* Translation: Paul
* Language: ln
