# Kobota

##
Selamawit azali na mbula 29. Abotaki mwana na ye ya liboso na Érythrée. Ye na libota na ye bakutanaki na mikakatano kuna, yango wana bazwaki mokano ya kokende na Italie.

##
Inga alongwaki na ndako yambo akokisa mbula 19. Akendaki kofanda na Norvège mpe kuna abotaki mwana na ye ya liboso.

##
Ntango Selamawit akómaki na zemi ya mwana na ye ya mibale, azalaki komituna soki ekozala ndenge nini kobota mwana na mboka mopaya.

##
Selamawit ná Inga bawutá na bisika ekeseni. Selamawit azalaki komiyoka kimia mpo ayebaki ndenge ya kobota. Inga asololaki na mama na ye na ntina na kobota.

##
Bango mibalé bana basi bayokaki ete na mikili mingi ya Mpoto, basi oyo bazali na zemi bazali na lotomo ya kozwa lisalisi ya minganga liboso bábota. Yango elingi koloba ete bakozwa lisungi ntango bazali na zemi. Selamawit azwaki mokolo ya bokutani na monganga na ye ntango kaka ayebaki ete azali na zemi. Mobali ya Selamawit amemaki ye epai ya monganga.

##
Monganga asalaki ye baekzame mpe amonaki ete Selamawit azali na bokono ya sukali oyo basi mosusu ya zemi babelaka. Asengelaki aliaka malamu mpe asalaka fízíkí. Selamawit asepelaki ndenge akendaki epai ya monganga liboso ete ye ná mwana na ye bábela.

##
Ntango moninga moko ya Inga oyo bavandaka penepene ayokaki ete alingi abota, ayebisaki ye akende epai ya monganga soki kaka akómi na zemi. Na lolenge wana nde akokoka koyeba soki ye ná mwana na ye bazali na nzoto kolongono. Monganga ayebisaki ye alya acide folique, vitamini oyo ezali na ntina mingi mpo na basi oyo bazali na zemi.

##
Inga ná monganga na ye bayokanaki ete akutana na mwasi oyo abotisaka mpo na kotala ye mbala na mbala ntango azali na zemi. Mwasi yango apesaki ye toli na ntina na bilei mpe kopema, mpe ayebisaki ye ndenge oyo akoki komibatela malamu mpe kobatela mwana na ye.

##
Basi yango nyonso mibale babotaki bana na nzoto kolongono. Selamawit abotaki mwana mosusu ya mobali, kasi Inga abotaki mwana mwasi. Mibali na bango bazalaki na esengo mingi, mpe bazalaki kopesa sango na bato nyonso oyo bayebanaki na bango natina ya bokasi na nzoto ya basi nabango mpe na nzoto kolongono ya bana.

##
* License: CC BY
* Text: LIDA Norge
* Illustration: Sara Dorthea Johannesen
* Translation: Paul
* Language: ln
