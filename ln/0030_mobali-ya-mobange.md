# Mobali ya mobange

##
Nazalaki kokanisa ete mibali ya Norvège bazalaki mibali ya malamu koleka na mokili mobimba, kasi ezali bongo te! Liboso nakutana na mobali oyo akómaki mobali na ngai, nazalaki kosala na izini moko na Bangkok, mpe ye azalaki kofanda na Pattaya. Tokutanaki na nzela ya Internet mpe nsukansuka tokómaki mwasi na mobali.

##
Nsima ya mwa ntango, tozwaki mokano ya kobalana. Nabotama na libota ya babola, yango wana, lokola mobali na ngai azalaki mopaya mpe akokaki kokokisa bamposa ya libota na ngai, yango ezalaki ntina oyo etindaki ngai nabala ye.

##
Tokendaki kofanda na Norvège, mpe nabandaki kokende kelasi mpo na koyekola lokota ya Norvége. Ezalaki ntango moko ya mpasi. Nazalaki na mokanda ya kokumba motuka te, mpe mobali na ngai azalaki komema ngai na motuka mpo na kende na eteyelo, azalaki kozela ngai, mpe azalaki kozongisa ngai na ndako na motuka. Tolekisaki ngonga moko na kokende mpe na kozonga. Nsima ya mwa ntango, tokómaki kofanda esika moko, kasi azalaki kaka kolinga kokumba ngai na motuka mpo nakende na eteyelo. Alingaki te natambola ngai moko.

##
Banda nayaki na Norvège, nazalaki mpenza na mbongo te. Mokolo moko, mobali na ngai apesaki ngai mbongo ya kolya, kasi lokola nazalaki na mbongo mwa moke, nabombaki yango. Baninga na ngai ya kelasi balingi kosalisa ngai nazwa mosala, kasi mobali na ngai alobi ete nakoki kosala yango te. Akanisi ete mosala ya kotya bopeto ebongi na ngai te.

##
Nzokande, azalaki na mosala mosusu mpo na ngai - kotonga esika ya kobongisa mituka. Azalaki mokonzi mpe ngai nazalaki kosala makambo nyonso. Akokaki kosala makambo mingi te mpo azalaki kobela. Apesaki ngai ata mbongo soko moke te oyo azwaki na mosala ya kotonga esika ya kobongisa mituka.

##
Mokolo moko, alobaki ete soki atikali ye moko na ndako, azalaki kobaye, yango wana amonaki malamu tósomba mbwa. Nazalaki na mposa ya mbwa te mpo ete nazalaki yakolemba nsima ya kelasi mpe nazalaki na badevuare ya kosala na ndako. Alobaki ete akobanda kobimisa mbwa mikolo nyoso, kasi na nsuka nasengelaki kobatela mbwa mpe mobangé mobali na ngai.

##
Nayebi te makambo nini ekoya mikolo mizali koya. Nazali kokana kokende na eteyelo mosusu, kasi mobali na ngai alingi te. Azali kokana kokende kofanda mosika mpo na epesa ngai kokoso. Nalingaki natelemela yango, kasi nayebi te ndenge ya kosala yango. Kofanda na mboka mopaya na mobali oyo azali mobange ezali pete te ndenge nazalaki kokanisa.

##
* License: CC BY
* Text: Aranya
* Illustration: Sunniva Høiby-Øiset
* Translation: Paul
* Language: ln
