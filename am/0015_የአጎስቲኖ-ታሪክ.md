# የአጎስቲኖ ታሪክ

##
ስሜ አጎስቲኖ እባላለሁ 51 ዓመቴ ነው። ስራዬ በብስክሌት ምግብ ማድረስ ነው። ሁለት ሴት ልጆች አሉኝ፣ ግን መቼም አንናገርም። እኔና እናታቸው ከአሁን በኋላ አብረን አንኖርም ምክንያቱም ተፋተናል።

##
ከፍቺ በኋላ የቤት ኪራይ መክፈል ስለማልችል ከእናቴ ጋር ነው የምኖረው። በዚህ ከተማ ውስጥ ዋጋ በጣም ውድ ነው።

##
ከጥቂት ወራት በፊት በአንድ ኩባንያ ውስጥ በጽዳት ሠራተኛነት እሠራ ነበር። የተበላሹ ነገሮችን አስተካክያለሁ፣ ሣጥኖችን ይዤ እና ማንም በሚፈልገው ጊዜ እረዳ ነበር። አንድ ቀን ድርጅቱ አባረረኝ። ለምን እንደሆነ አልገባኝም።

##
ብዙ ሰዎች በብስክሌት ምግብ ሲያቀርቡ አየሁ። ብስክሌት መንዳት ስለምችል የአንድ ትልቅ ማጓጓዣ ድርጅት በር አንኳኳሁ። ለእያንዳንዱ ማድረስ ሦስት ዩሮ አቀረቡልኝ። በቀን 40€ አገኛለሁ፣ በጣም እድለኛ ከሆንኩ 60€ እና ደንበኞቼ የኪስ ይሰጡኛል።

##
የበዓል ቀን ክፍያ የለም፣ ስትታመም ክፍያ የለም፣ ባጠቃላይ ምንም አይነት መብት አላገኘሁም። ትክክል አይመስለኝም ግን ስራውን እፈልጋለሁ። አብዛኛዎቹ ሌሎች ሰራተኞች ከመላው አለም የመጡ ስደተኞች ናቸው።

##
ብዙ አድራሾች ሰዎች በየቀኑ በአደጋ ይጎዳሉ። ከዚያም አንድ የ25 ዓመት አድራሾች በመኪና ተገጭቶ ሲሞት ባለ ሥልጣናቱ እኛን ይመለከቱን ጀመር። ይህ ከመሆኑ በፊት መሞቱ አሳፋሪ ነው።

##
ከሌሎች ኩባንያዎች ከመጡ ሰዎች ጋር በመሆን፣ ከአካባቢው ዩኒየን ጋር ስለሠራተኞች መብት ኮርስ ወሰድኩ። የሕግ ምክር በነጻ ሰጡን። የበለጠ እውቅና እና መብት ለማግኘት ታግለናል።

##
ከረዥም ጊዜ በኋላ ድካማችን ሁሉ ፍሬያማ ሆነ። አንድ ትልቅ የማጓጓዣ ድርጅት ከፍተኛ ቅጣት መክፈልና ለሠራተኞች ቋሚ ሥራ መስጠት ነበረበት። በአለም ውስጥ በየትኛውም ቦታ ሲከሰት ለመጀመሪያ ጊዜ ነበር። ነገሮች መሻሻል የጀመሩ ይመስላል።

##
* License: CC BY
* Text: LIDA Italia
* Illustration: n/a
* Translation: Loza Tadesse Mamo
* Language: am
