# ሽማግሌ እንደ ባል

##
የኖርዌይ ወንዶች በዓለም ላይ ምርጥ ወንዶች ናቸው ብዬ አስብ ነበር፣ ግን ያ እውነት አይደለም! ባለቤቴ የሆነውን ሰው ከማግኘቴ በፊት ባንኮክ ውስጥ በሚገኝ ፋብሪካ ውስጥ እሠራ ነበር፣ እሱም በፓታያ ይኖር ነበር። በኢንተርኔት ተገናኝተን በመጨረሻ ጥንዶች ሆንን።

##
ከጥቂት ጊዜ በኋላ ለመጋባት ወሰንን። የመጣሁት ከድሃ ቤተሰብ ነው፣ ስለዚህ ቤተሰቤን የሚያስተዳድር የውጭ አገር ባል ማግኘቴ እሱን ለማግባት አንዱ ምክንያት ነበር።

##
ወደ ኖርዌይ ተዛወርን እና ኖርዌይኛ ለመማር ትምህርት ቤት መሄድ ጀመርኩ። አስቸጋሪ ጊዜ ነበር። የመንጃ ፍቃድ አልነበረኝም፣ እናም ባለቤቴ በመኪና ወደ ትምህርት ቤት ይዞኝ ይሄዳል ፣ ይጠብቀኝ እና ተመልሰን በመኪና መውሰድ ነበረበት። በእያንዳንዱ መንገድ አንድ ሰዓት ነበር። ከትንሽ ቆይታ በኋላ ተቀራረብን፣ እሱ ግን አሁንም ወደ ትምህርት ቤት አንዲወስደኝን ጠየቀኝ። ብቻዬን እንድሄድ አልፈለገም።

##
ኖርዌይ ከመጣሁ ጀምሮ ምንም ገንዘብ የለኝም። አንድ ጊዜ ባለቤቴ ለምሳ ገንዘብ ሰጠኝ፣ ነገር ግን በጣም ትንሽ ገንዘብ ስለነበረኝ ያዝኩት። በትምህርት ቤት ያሉ ጓደኞቼ ሥራ እንዳገኝ ሊረዱኝ ይፈልጋሉ፤ ባለቤቴ ግን እንደማልችል ተናገረ። እንደ ጽዳት መሥራት ለእኔ ተገቢ ነው ብሎ አያስብም።

##
ይልቁንም ለእኔ ሌላ ሥራ ነበረው - ጋራጅ መሥራት። እሱ አለቃ ነበር እና ሁሉንም ነገር አደረግሁ። ስለታመመ ብዙ መሥራት አልቻለም። ጋራዡን በመስራት ካገኘው ገንዘብ ምንም አልሰጠኝም።

##
አንድ ቀን፣ እቤት ብቻውን ሲሆን አንደሚደብረው ተናገረ፣ ስለዚ ፣ ውሻ አንደሚያስፈልገን ወሰነ። ከትምህርት በኋላ ስለሚደከምኝ እና የቤት ስራ ስላለኝ ውሻ አልፈልግም። ውሻውን በየቀኑ ውቺ አንደሚያወጣው ተናግሯል፣ ነገር ግን በመጨረሻ ውሻውን እና ሽማግሌ ባለቤቴን መንከባከብ ነበረብኝ።

##
ወደፊት ምን እንደሚያመጣ አላውቅም። እቅዴ ወደ ሌላ ትምህርት ቤት መሄድ ነው፣ ነገር ግን ባለቤቴ ያንን እንዳደርግ አይፈልግም። እኔን አስቸጋሪ ለማድረግ የበለጠ ርቆ ለመሄድ እያሰበ ነው። መታገስ አፈልጋለው ግን አንዴት አንደሆነ አላውቅም። እኔ እንዳሰብኩት ባዕድ አገር ከሽማግሌ ጋር መኖር ቀላል አይደለም።

##
* License: [CC-BY]
* Text: Aranya
* Illustration: Sunniva Høiby-Øiset
* Translation: Loza Tadesse Mamo
* Language: am
