# การให้กำเนิด

##
เสลามาวิทย์อายุ 29 ปี เธอให้กำเนิดลูกคนแรกในประเทศเอริเทรีย เธอและครอบครัวมีช่วงเวลาที่ยากลำบากที่นั่น ดังนั้นพวกเขาจึงตัดสินใจที่จะย้ายไปยังประเทศอิตาลี

##
อินกาแยกออกจากบ้านก่อนที่เธอจะมีอายุครบ 19 ปี เธอย้ายไปยังประเทศนอร์เวย์ และมีลูกคนแรกที่นั่น

##
เมื่อเสลามาวิทย์ตั้งท้องลูกคนที่สอง เธอสงสัยว่าการมีลูกในต่างประเทศจะเป็นอย่างไร

##
เสลามาวิทย์และอินกามีภูมิหลังที่แตกต่างกัน เสลามาวิทย์รู้สึกปลอดภัยเนื่องจากมีประสบการณ์คลอดลูกมาแล้ว อินกาจึงคุยกับแม่ของเธอเกี่ยวกับการคลอดลูก

##
พวกเธอทั้งสองเคยได้ยินมาว่าในประเทศยุโรปส่วนใหญ่ สตรีที่ตั้งท้องมีสิทธิในการฝากครรภ์ หมายความว่า พวกเธอจะได้รับความช่วยเหลือในระหว่างการตั้งครรภ์ เสลามาวิทย์ทำนัดเพื่อพบแพทย์ทันทีที่รู้ว่าตั้งครรภ์ โดยสามีของเสลามาวิทย์ขับรถพาเธอไปหาหมอ

##
หมอได้ทำการตรวจ และพบว่าเสลามาวิทย์เป็นโรคเบาหวานชนิดหนึ่ง ที่เกิดกับผู้หญิงที่ตั้งท้องในบางคน เธอต้องกินอาหารที่มีประโยชน์และออกกำลังกาย เสลามาวิทย์ดีใจที่ได้ไปหาหมอแต่เนิ่นๆ ก่อนที่เธอและลูกจะป่วย

##
เมื่อเพื่อนบ้านของอินกาได้ข่าวว่าเธอกำลังจะมีลูก เพื่อนบ้านก็บอกให้เธอไปพบหมอทันทีที่เธอเริ่มตั้งท้อง จะได้สามารถมั่นใจได้ว่าเธอและลูกของเธอมีสุขภาพแข็งแรง หมอบอกให้เธอกินกรดโฟลิก ซึ่งเป็นวิตามินที่สำคัญสำหรับสตรีมีครรภ์

##
อินกาและหมอของเธอตกลงกันว่า เธอจะไปพบนางพยาบาลผดุงครรภ์ เพื่อตรวจสุขภาพอย่างสม่ำเสมอในระหว่างที่ตั้งครรภ์ พยาบาลผดุงครรภ์ให้คำแนะนำเกี่ยวกับอาหาร และการพักผ่อน รวมถึงข้อมูลเกี่ยวกับวิธีการดูแลตนเองและลูกน้อยให้ปลอดภัยและสุขภาพดี

##
ทั้งคู่ได้ให้กำเนิดทารกที่แข็งแรง เสลามาวิทย์ได้ลูกชายอีกคน ในขณะที่อินกาได้ลูกสาว สามีของพวกเธอภูมิใจมาก และบอกทุกคนที่พวกเขารู้จัก เกี่ยวกับภรรยาและลูกที่แข็งแรงของพวกเขา

##
* License: CC BY
* Text: LIDA Norge
* Illustration: Sara Dorthea Johannesen
* Translation: Pimusa Butrdee
* Language: th
