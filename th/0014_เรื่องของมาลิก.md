# เรื่องของมาลิก

##
ผมชื่อมาลิก ผมอายุ 39 ปี เกิดที่ประเทศอัฟกานิสถาน ศาสนาที่ผมนับถือนั้นต่างจากศาสนาหลักของประเทศอัฟกานิสถาน

##
ผู้คนที่นับถือศาสนาเดียวกับผมนั้นถูกข่มเหงเป็นเวลาหลายปี เป็นเรื่องที่ยากมากสำหรับครอบครัวของผม

##
เมื่อสองสามปีก่อนมีสงคราม ผมกลัวว่าจะถูกฆ่า ผมทิ้งครอบครัว เดินทางไปยุโรปเพื่อเริ่มต้นชีวิตใหม่

##
ผมเดินเป็นระยะทางหลายกิโลเมตร บางครั้งก็ไม่มีอาหารและที่พักเลย บางคนที่เดินทางมาพร้อมกันก็เสียชีวิตลง

##
ในที่สุดผมก็มาถึงจุดหมาย ผมได้พบคนจากประเทศบ้านเกิดที่ให้ความช่วยเหลือ ผมไม่รู้เลยว่าจะทำอย่างไรหากไม่มีพวกเขาเหล่านี้

##
ผมเริ่มที่จะเรียนภาษา แต่มันยากมาก ผมรู้ว่าการพูดภาษาได้นั้นสำคัญมากต่อการได้งานทำ

##
ผมใช้เวลาเรียนอยู่หลายปี ตอนแรกนั้นยากมาก แต่ก็สนุกกับการเรียนรู้สิ่งใหม่ๆ

##
หลังจากเรียนก็เริ่มทำงาน ตอนแรกผมทำงานในร้านอาหาร หลังจากนั้นก็มาเป็นครูเพราะอยากช่วยเหลือคนอื่น

##
ผมหวังว่าสักวันหนึ่งจะได้กลับไปที่ประเทศอัฟกานิสถาน เพราะยังมีอีกหลายคนที่ยังรอความช่วยเหลืออยู่ และผมก็อยากช่วยพวกเขาด้วยเช่นกัน

##
* License: CC BY
* Text: LIDA Italia
* Illustration: Vilius Aistis Vilimas
* Translation: Pimusa Butrdee
* Language: th
