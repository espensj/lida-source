# การหางาน

##
อลิชาจำเป็นต้องหางานทำ เพราะครอบครัวของเธอต้องการเงินเพื่อซื้ออาหารและเสื้อผ้า

##
อลิชาไม่ได้ทำงานที่ประเทศบ้านเกิดของเธอ แต่เธอทำอาหารเก่งและชอบพูดคุยกับผู้คน

##
บางทีเธอน่าจะเหมาะกับการทำงานในร้านอาหาร? อลิชาลองหางานในอินเทอร์เน็ต

##
เธอเจอประกาศรับสมัครงานตำแหน่งเชฟ ซึ่งคือคนที่ทำอาหารในร้านอาหาร

##
เธอไปสัมภาษณ์งาน ผู้จัดการร้านอาหารบอกเธอว่า พวกเขาต้องการคนที่ผ่านการฝึกอบรมเพื่อเป็นเชฟ

##
อลิชารู้สึกผิดหวัง แต่เธอก็เข้าเรียนหลักสูตร "อาหารและการบริการ" เธอหวังว่าหลักสูตรนี้จะช่วยให้เธอได้งานในร้านอาหาร

##
อลิชาต้องทำงานในร้านอาหาร ซึ่งเป็นส่วนหนึ่งของหลักสูตรฝึกอบรม เธอไม่ได้รับเงินค่าตอบแทน แต่ได้ประสบการณ์ทำงาน

##
เธอเพิ่มข้อมูลของหลักสูตรลงในประวัติส่วนตัวของเธอ ประวัติส่วนตัวคือ รายละเอียดของงานที่เธอเคยทำและหลักสูตรทั้งหมดที่เธอเคยเรียน

##
หลังจบหลักสูตร อลิชาไปสัมภาษณ์งานที่ร้านอาหารแห่งหนึ่งและได้งานทำ เป็นงานที่หนักมาก บ่อยครั้งที่เธอต้องทำงานช่วงเย็นซึ่งเป็นเวลาเดียวกับที่ลูกของเธอกลับจากโรงเรียนถึงบ้าน

##
เธอภูมิใจที่มีงานทำ ทำให้เธอสามารถซื้ออาหารและเสื้อผ้าให้ครอบครัวด้วยน้ำพักน้ำแรงของเธอเอง

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Pimusa Butrdee
* Language: th
