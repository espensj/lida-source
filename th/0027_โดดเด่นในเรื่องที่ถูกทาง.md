# โดดเด่นในเรื่องที่ถูกทาง

##
เอ็ดสันเกิดที่ประเทศแองโกลา ในช่วงหลังจากที่ประเทศได้รับเอกราชพอดี เขาเป็นเด็กหนุ่มที่สูงมาก เนื่องจากความสูงของเขาทำให้เขาเด่นออกมา คนที่จัดหาอาวุธให้แก่เด็กๆ เพื่อเป็นทหารในสงครามกลางเมืองต้องการเด็กผู้ชายลักษณะอย่างเขา

##
แม่ของเขากลัวว่าจะมีคนมาพาตัวเขาไป เธอจึงตัดสินใจที่จะส่งเขาไปอยู่ที่ประเทศโปรตุเกสกับป้าของเขา เธอคิดว่าเขาจะปลอดภัยถ้าอยู่ที่นั่น

##
มันยากมากในช่วงเริ่มแรก เอ็ดสันคิดถึงอากาศที่อบอุ่น อาหารพื้นเมือง และโดยเฉพาะอ้อมกอด และจูบของแม่

##
เขาไม่สามารถพูดภาษาโปรตุเกสได้ดีนัก และคิดว่ามันยากมากที่จะตามบทเรียนในห้อง และบทสนทนากับเพื่อนๆให้ทัน เขาเริ่มสงสัยว่า การที่มาอยู่ที่ประเทศโปรตุเกสนั้น เป็นความคิดที่ดีจริงหรือ

##
วันหนึ่งครูสังเกตเห็นว่า เขาเล่นบาสเก็ตบอลได้เก่งมาก เขาได้เข้าร่วมทีมบาสเก็ตบอลและประสบความสำเร็จอย่างมาก เขากลายเป็นคนที่มีชื่อเสียงในโรงเรียน และมีเพื่อนมากมาย เขามีความมั่นใจมากขึ้น

##
ตอนนี้เขาโตเป็นผู้ใหญ่แล้ว เอ็ดสันช่วยฝึกเด็กๆผู้ลี้ภัย และเด็กคนอื่นๆที่เสี่ยงต่อการถูกแบ่งแยกจากสังคม ครั้งหนึ่งความสูงของเขาทำให้เขาตกอยู่ในอันตรายจากการโดนจับไปเป็นทหารเด็ก แต่ในตอนนี้ความสูงของเขา ทำให้เขามีพลังทำให้ผู้อื่นรู้สึกปลอดภัย

##
* License: CC BY
* Text: LIDA Portugal
* Illustration: Sunniva Høiby-Øiset
* Translation: Pimusa Butrdee
* Language: th
