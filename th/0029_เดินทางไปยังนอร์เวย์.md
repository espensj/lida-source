# เดินทางไปยังนอร์เวย์

##
ฉันและพี่ชายสองคนเดินทางมาที่ประเทศนอร์เวย์ในเดือนธันวาคมปี 2016 พวกเราสวมเสื้อผ้าสำหรับฤดูร้อน เพราะคิดว่าในอากาศที่นอร์เวย์จะอุ่นพอๆกับที่ประเทศโซมาเลีย อย่างไรก็ตามหิมะตกเมื่อพวกเรามาถึงสนามบิน พวกเรารู้สึกหนาวและอากาศก็เย็นมาก แม้ว่าพวกเราจะเอากระเป๋าเดินทางมาสองสามใบ แต่ก็มีเสื้อผ้าสำหรับฤดูร้อนเท่านั้น

##
ถึงจะหนาวแต่ฉันก็มีความสุขมากที่ได้มาประเทศนอร์เวย์ ในที่สุดฉันก็ได้พบกับแม่อีกครั้ง ซึ่งฉันไม่ได้เจอมาหกปีแล้ว เมื่อแม่และเพื่อนอีกสองคนได้เจอกับพวกเรา ทุกคนต่างร้องไห้ด้วยความดีใจ เราขับรถไปทยังเมืองเล็กๆที่แม่อาศัยอยู่

##
ช่วงวันแรกๆนั้นดูแปลกมาก เนื่องจากอากาศหนาว และมีหิมะตกมาก ทำให้ไม่มีอะไรให้ดูมากนัก ถนนต่างๆโล่งไปหมด ผู้คนที่พบเจอดูเย็นชาและไม่เป็นมิตร ในประเทศโซมาเลียมีผู้คนอยู่ทุกหนทุกแห่ง ดังนั้นทุกอย่างจึงดูเหมือนไม่คุ้นเคย แม่และเพื่อนๆของเธอให้ของขวัญแก่พวกเรา แล้วแม่ก็พาพวกเราไปซื้อเสื้อกันหนาว

##
หลังจากวันคริสต์มาสผ่านไป ฉันเริ่มเรียนภาษานอร์เวย์ที่ศูนย์การศึกษาผู้ใหญ่ ฉันเรียนที่นั่นเป็นเวลาสองปีก่อนที่จะเริ่มเรียนในโรงเรียนปกติ ตอนนี้เป็นปีสุดท้ายแล้ว ฉันมีเพื่อนใหม่มากมาย ฉันเข้ากับคนง่ายและชอบพบปะผู้คน

##
หลังเลิกเรียน ฉันไปศูนย์ที่ดำเนินการโดยอาสาสมัคร พวกเขาจะฉันทำการบ้าน ฉันได้เข้าร่วมหลักสูตรการเย็บผ้าที่ศูนย์ด้วย

##
ในประเทศโซมาเลีย ฉันไม่เคยไปโรงเรียนหรือลงเรียนหลักสูตรใดๆเลย นอกจากโรงเรียนสอนอัลกุรอาน ฉันไม่รู้วิธีการอ่านหรือเขียน ตอนนี้ฉันได้เรียนรู้วิธีการเขียนทั้งภาษาโซมาเลีย ภาษานอร์เวย์ และอีกหลายๆวิชา ฉันรู้สึกว่าไม่มีคุณค่า หากไม่มีการศึกษา ตอนนี้ฉันรู้สึกมีความรู้และมีความสุข

##
ปีหน้าฉันจะเริ่มเรียนมัธยมในหมวดอนามัยและการพัฒนาเยาวชน ในอนาคตฉันอยากเป็นพนักงานเยาวชน เมื่อฉันเรียนจบ ความฝันของฉันคือการได้ทำงานประจำ ฉันอยากเรียนขับรถและทำใบขับขี่ด้วย

##
ถ้าฉันอยู่ในประเทศโซมาเลีย ฉันว่าตอนนี้ฉันคงจะได้เป็นแม่คน หรือบางทีอาจจะมีลูกหลายคนแล้วก็ได้ แต่ถ้าฉันอยู่ในประเทศโซมาเลีย ฉันคงไม่มีโอกาสเหมือนที่ได้รับในตอนนี้ ฉันรู้สึกโชคดีที่ได้อาศัยอยู่ในประเทศนอร์เวย์

##
* License: CC BY
* Text: Aamiina
* Illustration: Julie Cornelia van Walsum
* Translation: Pimusa Butrdee
* Language: th
