# Zilamekî kal wekî hevser

##
Min digot qey mêrên norwecî zilamên herî baş ên cîhanê ne, lê ew ne rast e! Berî ku ez wî zilamê ku bû hevserê min nas bikim, ez li Bangkokê di fabrîkayekê de dixebitîm û ew li Pattayayê dijiya. Me bi rêya înternetê hev nas kir û di dawiyê de em bûn cotek.

##
Piştî demekê me biryar da ku em bizewicin. Ez ji malbateke feqîr hatim, lema jî hebûna mêrekî biyanî yê ku bikaribe debara malbata min bike, bû parekî sedema ku ez bi wî re bizewicim.

##
Em koçî Norwecê bûn û min dest bi dibistanê kir ku ez norwecî hîn bibim. Demeke dijwar bû. Ehliyeta min tune bû, hevserê min mecbûr ma ku min bibe dibistanê, li benda min bisekine û min dîsa bibe malê. Ji her aliyî ve saetek rê bû. Piştî demekê em nêzîk bûn, lê wî dîsa jî israr kir ku min bi erebeyê bibe dibistanê. Wî nedixwest ku ez bi tenê bimeşim.

##
Ji dema ku ez hatim Norwecê heta niha hema bibêje qet pereyê min çênebû. Carekê hevserê min ji bo firavînê pere da min, lê ji ber ku pereyê min kêm bû, min ew hilanî. Hevalên min ên li dibistanê dixwazin alîkariya min bikin ku ez karekî bibînim, lê hevserê min dibêje ez nikarim. Ew bawer dike ku xebitîna wekî paqijkerekê ji bo min ne maqûl e.

##
Li şûna wî karekî din ji min re guncav dibîne -- avakirina gerajekê. Ew patron bû û min her tişt kir. Ji ber ku nexweş bû nikaribû zêde tiştekî bike. Ji pereyê ku ji avakirina gerajê bi dest xistibû, wî tu tişt neda min.

##
Rojekê wî got ku dema ew li malê tenê dimîne aciz dibe, ji ber vê yekê wî biryar da ku em kûçikekî bistînin. Min kûçikek nedixwest ji ber ku ez piştî dibistanê diwestiyam û spartekên min hebûn. Wî got ku ew ê her roj kûçik derxe derve û kûçik bibe gerê, lê di dawiyê de ez neçar mam ku hem kûçik û hem jî hevserê xwe yê kal xwedî bikim.

##
Nizanim pêşeroj dê çi bi xwe re bîne. Plana min ew e ku ez biçim dibistaneke din, lê hevserê min naxwaze ku ez wisa bikim. Ew plan dike ku bêtir dûr bikeve da ku karê min dijwartir bike. Ez dixwazim li ber xwe bidim, lê nizanim çawa. Jiyana li welatekî biyanî bi hevserekî kal re ne hêsan e bi qasî ku min zen dikir.

##
* License: CC BY
* Text: Aranya
* Illustration: Sunniva Høiby-Øiset
* Translation: Hebûn Stembar
* Language: kmr
