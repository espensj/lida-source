# Peydakirina karekî

##
Hewcedariya Alisha bi peydakirina karekî heye ji ber ku pêwîstiya malbata wê ji bo xwarin û kincan bi pereyan heye.

##
Alisha li welatê xwe kar nedikir, lê di çêkirina xwarinê de baş e û hez dike ku bi mirovan re biaxive.

##
Dibe ku ew bikaribe li xwaringehekê bixebite? Alisha li ser înternetê li îlanên kar digere.

##
Ew ji bo şeftiyê îlanekê dibîne. Ew kesê ku li xwaringehê xwarinê çêdike.

##
Ew diçe hevpeyvîna kar. Rêvebirê xwaringehê jê re dibêje ku pêwîstiya wan bi keseke ku wek şef hatiye perwerdekirin heye.

##
Alisha hêvîşikestî dibe, lê ew diçe kurseke bi navê "Xwarin û mêvanperwerî". Ew hêvî dike ku ev dê jê re bibe alîkar ku di xwaringehekê de karekî peyda bike.

##
Alisha neçar e ku di xwaringehekê de wekî beşeke kursa perwerdehiya xwe bixebite. Meaş nagire, lê tecrûbeya xebatê distîne.

##
Hûrgiliyên kursê li CVya xwe zêde dike. CV danasîna hemû karên ku wê kiriye û hemû kursên ku wê girtiye ye.

##
Careke din ku Alisha ji bo hevpeyvîna kar diçe xwaringehekê, jê re kar tê pêşniyazkirin. Karê dijwar e. Ew gelek caran neçar e ku êvaran bixebite, dema ku zarokên wê ji dibistanê têne malê.

##
Şanaziyê bi wê yekê dike ku karek peyda kiriye û bi pereyên xwe dikare ji malbata xwe re xwarin û cilan bikire.

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Hebûn Stembar
* Language: kmr
