# Zarokanîn

##
Selamawit 29 salî ye. Wê zaroka xwe ya yekem li Eritreyê anî dinyayê. Wê û malbata xwe li wir zehmetiyeke dijwar derbas kirin, ji ber vê yekê wan biryar da ku biçin Îtalyayê.

##
Inga beriya ku bibe 19 salî mala xwe terikand. Ew çû Norwecê û zaroka xwe ya yekem li wir anî dinyayê.

##
Dema ku Selamawit bi zaroka xwe ya duyemîn ducanî bû, wê meraq kir bê ka zarokanîna li welatekî din çawa ye.

##
Selamawit û Inga xwedî rabirdûyên cuda ne. Selamawit xwe ewle hîs kir ji ber ku tecrûbeya wê ya zarokanînê hebû. Inga bi diya xwe re derbarê zarokanînê de axivî.

##
Her du jinan bihîstibû ku li piraniya welatên Ewropayê, mafê jinên ducanî heye ku lênêrîna berî zarokanînê wergirin. Ev tê wê wateyê ku ew ê di dema ducaniyê de alîkariyê bistînin. Selamawit çawa ku pê hesiya ku ew ducanî ye, ravdevûyekê ji bijîşkê xwe xwest. Hevserê Selamawit ew bir cem bijîşk.

##
Bijîşk hin test kirin û tê derxist ku bi Selamawitê re cureyekî nexweşiya şekir heye ku hin jinên ducanî pê dikevin. Ew neçar bû ku xwarinên tendurist bixwe û werzîşê bike. Selamawit kêfxweş bû ku ew zû çû cem bijîşk berî ku ew û pitika xwe nexweş bibin.

##
Dema ku cîrana Inga bihîst ku ew hewl dide zarokekî bîne dinyayê, cîrana wê jê re got ku gava ew ducanî bû, bila demildest here bijîşk. Bi vî awayî ew dikare piştrast bike ku ew û zarokê wê tendurist in. Bijîşk jê re got bila folîk asîd bigire ku ji bo jinên ducanî vîtamîneke girîng e.

##
Inga û bijîşkê wê li hev kirin ku ew ê di dema ducaniyê de ji bo kontrolên birêkûpêk bi pîrikekê re hevdîtinê bike. Pîrikê şîretên li ser xwarin û bêhnvedanê û agahiyên li ser çawaniya parastina xwe û pitika xwe dan wê.

##
Her du jinan jî zarokên tendurist anîn dinyayê. Kurekî din ê Selamawit çêbû, keçeke Inga çêbû. Hevserên wan pir serbilind bûn û wan ji her kesê nas re behsa jinên xwe yên bihêz û zarokên xwe yên tendurist dikir.

##
* License: CC BY
* Text: LIDA Italia
* Illustration: Sara Dorthea Johannesen
* Translation: Hebûn Stembar
* Language: kmr
