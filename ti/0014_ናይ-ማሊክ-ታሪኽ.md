# ናይ ማሊክ ታሪኽ

##
ማሊክ ይበሃል ወዲ 39 ዓመት እየ። ኣብ ኣፍጋኒስታን እየ ተወሊደ። ናተይ ሃይማኖት ካብቲ ዋና ሃይማኖት ኣፍጋኒስታን ዝተፈልየ እዩ።

##
ንብዙሕ ዓመታት ከም ናትይ ሃይማኖት ዘለዎም ሰባት ክስደዱ ጸኒሖም እዮም። እዚ ንስድራይ ኣዝዩ ከቢድ ኮይኑ ኣሎ።

##
ቅድሚ ሒደት ዓመታት ኲናት ነይሩ። ከይቅተል እፈርሕ ነይረ። ሓድሽ ህይወት ንምጅማር ስድራይ ገዲፈ ናብ ኣውሮፓ ከይደ።

##
ንብዙሕ ኪሎሜተራት ብእግረይ ተጓዒዘ። ሓድሓደ ግዜ ምግቢ ኣይረክብን ኔረ ዝሓድረሉ ቦታ 'ውን ኣይነበረንን። ገለ ካብቶም ምሳይ ዝተጓዓዙ ሰባት ሞይቶም እዮም።

##
ኣብ መወዳእታ በጺሐ። ኣብኡ ደቂ ዓደይ ሰባት ረኺበ ሓገዝ 'ወን ጌረምለይ። ብዘይ ብኣታቶም እንታይ ምገበርኩ ኔረ ኣይፈልጥን።

##
ናይዚ ዓዲ ቛንቋ ክመሃር ጀሚረ፤ ግን ከቢድኒ ነይሩ። ስራሕ ንምርካብ ናይዚ ዓዲ ቛንቋ ምኽኣል ኣገዳሲ ምዃኑ እፈልጥ ነይረ።

##
ኣብ መጀመርታ ነቲ ቛንቋ ንምምሃር፣ ንብዙሕ ዓመታት ኣጽኒዐ። ከቢድ እዩ ነይሩ፤ ኮይኑ ግን ሓደሽቲ ነገራት ምምሃር ባህ ይብለኒ እዩ።

##
እቲ ቋንቋ ምስ ተመሃርኩ ስራሕ ጀሚረ። መጀመርታ ኣብ ቤት ምግቢ ሰሪሐ፤ ድሕሪኡ ንኻልኦት ክሕግዝ ስለ ዝደሊ መምህር ኮይነ።

##
ሓደ መዓልቲ ናብ ኣፍጋኒስታን ከም ዝምለስ ተስፋ እገብር። ኣብኡ ዘለዉ ብዙሓት ሰባት ሓገዝ የድልዮም እዩ፣ ኣነ ድማ ክሕግዞም ይደሊ እየ።

##
* License: CC BY
* Text: LIDA Italia
* Illustration: Vilius Aistis Vilimas
* Translation: Seyum
* Language: ti
