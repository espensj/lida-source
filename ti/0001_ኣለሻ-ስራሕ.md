# ኣለሻ ስራሕ

##
ኣሊሻ ስድራኣ ንምግብን ክዳውንትን ዝኸውን ገንዘብ ስለ ዘድልዮም ስራሕ ክትረክብ ኣለዋ።

##
ኣሊሻ ኣብ ዓዳ ከላ ኣይትሰርሕን እያ ነይራ ኣብ ምግቢ ምብሳል ግን ንፍዕቲ እያ ምስ ሰባት ምዝርራብ ድማ ትፈቱ።

##
ምናልባት ኣብ ቤት ምግቢ ክትሰርሕ ትኽእል ዶ ትኸውን? ኣሊሻ ኣብ ኢንተርኔት ስራሕ ትደሊ ኣላ።

##
ሓደ ናይ ሼፍ ዝደልዩ መፋለጢ ትረክብ። ኣብ ቤት-ምግቢ ዝሰርሕ ሰብ እዮም ዝደልዩ።

##
ንቃለ መሕትት ስራሕ ትኸይድ እሞ። እቲ ሓላፊ ቤት ምግቢ ድማ ከም ሼፍ ዝሰልጠነ ሰብ ከም ዘድልዮም ይነግራ።

##
ኣሊሻ ተናዲዳ ኮይኑ ግን "ምግብን ኣጋይሽ ምቕባልን" ዝብል ትምህርቲ ትወስድ። እዚ ድማ ኣብ ቤት ምግቢ ስራሕ ክትረክብ ክሕግዛ ተስፋ ኣለዋ።

##
ኣሊሻ ከም ኣካል ናይቲ እትወስዶ ስልጠና ኣብ ቤት ምግቢ ክትሰርሕ ኣለዋ። ደሞዝ ኣይትኽፈልን እያ ይኹን እምበር ተመኩሮ ስራሕ ትረክብ።

##
ዝርዝር ናይቲ ትምህርቲ ኣብ ሲቪኣ ፅሒፋቶ።ሲቪ ማለት ንኹሉ ዝሰርሓቶ ስራሕን ኩሉ ዝወሰደቶ ዓይነት ትምህርትን ዝገልጽ እዩ።

##
ኣብ ዝቕጽል ግዜ ኣሊሻ ኣብ ሓደ ቤት ምግቢ ቃለ መሕትት ስራሕ ክትገብር ምስ ከደት ስራሕ ረኺባ። ከቢድ ስራሕ እዩ። መብዛሕትኡ ግዜ ምሸት ደቃ ካብ ቤት ትምህርቲ ናብ ገዝኦም ኣብ ዝምለስሉ እዋን 'ውን ክትሰርሕ ኣለዋ።

##
ኣሊሻ ስራሕ ስለ ዝረኸበት ብባዕላ ትሕበን ስለዚ ድማ ብናይ ባዕላ ገንዘብ ንስድራቤታ ምግብን ክዳንን ክትገዝእ ትኽእል ።

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Seyum
* Language: ti
