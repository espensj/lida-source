# Sheekada Agostino

##
Magacaygu waa Agostino, waxaan ahay 51 jir. Shaqadaydu waa in aan cunto ku geeyo baaskiil. Waxaan leeyahay laba gabdhood, laakiin badanaa ma wada hadalno. Aniga iyo hooyadood ma wada noolin sababtoo ah waanu kala tagnay.

##
Waxaan la noolahay hooyaday, maadaama aanan awoodin inaan bixiyo kirada furiinka ka dib. Kiradu aad bay qaali ugu tahay magaaladan.

##
Dhawr bilood ka hor waxaan ka shaqaynaaye nadaafiye ahaan goob shirkad ah. Waxaan dib u hagaajiyay waxyaalihii jabay, waxaan qaadaaye sanduuqyo, oo caawinaya marka qof kastaa u baahdo caawinaad. Maalin maalmaha ka mid ah shirkadii ayaa shaqada iga eriday. Maan fahmin sababta.

##
Waxaan arkay dad badan oo cunto ku keenaya baaskiil. Baaskiilka waan kaxayn karaa, marka waxaan garaacay albaabka shirkad weyn oo alaabta gaysa. Waxay ii soo bandhigeen saddex euro geenid kasta. Waxaan sameeyaa 40 € maalintii, 60 € haddii aan aad u nasiib badanahay oo macaamiishu ay i wax ii gartaan.

##
Ma helo fasax lacag ah, ma jiro mushahar jirro ah, wax xuquuq ah oo dhan ma haysto. Uma maleynayo inay taasi sax tahay, laakiin waxaan u baahanahay shaqada. Inta badan shaqaalaha kale waa muhaajiriin ka yimid adduunka oo dhan.

##
Dad badan oo wax geeya ayaa ku dhaawacma shilal maalin kasta. Dabadeed, markii nin 25 jir ah oo wax geeya uu gaadhi jiiray oo uu dhintay, masuuliyiintu waxay bilaabeen inay ogaadaan. Waa ceeb inuu dhinto ka hor intaanay taasi dhicin.

##
Si wada jir ah oo ay weheliyaan dad kaloo wax geeya oo shirkado kale ah, waxaan koorso ku saabsan xuquuqda shaqaalaha ka qaatay urur maxalli ah. Waxay noo soo bandhigeen talo sharci oo bilaash ah. Waxaanu u halgamnay sidii aan aqoonsi iyo xuquuq badan u heli lahayn.

##
Muddo dheer dabadeed dedaalka oo dhan ayaa noo hirgalay. Mid ka mid ah shirkadaha waaweyn ee keenista alaabada ayaa ku qasbanaaday inay bixiso ganaax aad u weyn oo ay siiso shaqaalaha shaqooyin joogto ah. Waxay ahayd markii ugu horeysay ee ka dhacda meel kasta oo adduunka ah. Waxay u egtahay in arrimuhu ay bilaabmeen inay horumaraan.

##
* License: CC BY
* Text: LIDA Italia
* Illustration: Billie Cejka Risnes
* Translation: Mohamed Abdirashid
* Language: so
