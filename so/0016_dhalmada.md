# Dhalmada.

##
Selamawit waa 29 jir. Ilmaheedii ugu horreeyay ayay ku dhashay dalka Eritrea. Ayada iyo qoyskeeda ayaa halkaas waqti adag kala kulmay, markaas ayay goâ€™aansadeen inay Talyaaniga aadaan.

##
Inga waxay ka tagtay guriga wax yar ka hor intaanay gaarin 19. Waxay u guurtay Norway waxayna ku dhashay cunuggeedii ugu horreeyay halkaas.

##
Markii Selamawit ay uur yeelatay ilmaheedii labaad, waxay la yaabtay sida ay noqon doonto haddii ilmo waddan kale ku dhasho.

##
Selamawit iyo Inga waxay ka yimaadeen meelo kala duwan. Selamawit waxay dareentay badbaado sababtoo ah waxay khibrad u lahayd umusha. Inga waxay hooyadeed kala hadashay dhalmada.

##
Labada haweenba waxay maqleen in, inta badan dalalka Yurub, haweenka uurka leh ay xaq u leeyihiin daryeelka dhalmada ka hor. Taas macnaheedu waa in ay heli doonaan caawimo inta ay uurka leeyihiin. Selamawit waxay ballan la yeelatay dhakhtarkeeda isla markii ay xaqiiqsatay inay uur leedahay. Selamawit ninkeedii ayaa u kaxeeyay dhakhtarka.

##
Dhaqtarku wuxuu sameeyay xoogaa baaritaanno ah wuxuuna ogaaday in Selamawit ay qabto nooc ka mid ah cudurka sokorta oo haweenka uurka leh qaarkood ay qaadaan. Waxay ahayd inay cunto cunto caafimaad leh iyo jimicsi sameeso. Selamawit way ku faraxday inay goor hore u tagtay dhakhtarka, ka hor intaanay iyada iyo ilmaheeda xanuunsan.

##
Markii deriska Inga uu maqlay inay isku dayeyso inay ilmo dhasho, deriska ayaa u sheegay inay u tagto dhakhtar isla marka ay uur leedahay. Sidaas ayay ku hubin kartaa in iyada iyo ilmaheeda ay caafimaad qabaan. Dhakhtarka ayaa u sheegay inay qaadato Folic acid oo ah fitamiin muhiim u ah haweenka uurka leh.

##
Inga iyo dhakhtarkeedu waxay ku heshiiyeen inay la kulanto umuliso baaritaan joogto ah inta ay uurka leedahay. Umulisada ayaa siisay talooyin ku saabsan cuntada iyo nasashada, iyo macluumaadka ku saabsan sidii ay nafteeda iyo ilmaheedaba u ilaalin lahayd una badbaadi lahayd.

##
Labada haweenba waxay dhaleen ilmo caafimaad qaba. Selamawit waxay dhashay wiil kale, halka Inga ee leedahay gabadh. Nimankoodu aad bay ugu faanayaan, oo qof kasta oo ay garanayeen ayay u sheegi jireen xaasaskooda xoogga badan iyo carruurtooda caafimaadka qaba.

##
* License: CC BY
* Text: LIDA Italia
* Illustration: Sara Dorthea Johannesen
* Translation: Mohamed Abdirashid
* Language: so
