# Цвркут птица ујутру

##
ЈУЛИА, њен муж и њихова мала ћерка живели су у малом, мирном селу у Украјини. ЈУЛИА је волела да је сваког јутра буди цвркут птица. Никада није мислила да ће живети далеко од куће, или да је ујутро неће пробудити цвркут птица.

##
Њен муж се увек жалио да немају довољно новца и почео је много да пије. Одлучили су да окушају срећу у Португалу. Можда би тамо могли да зараде више новца да саграде кућу и направе бољу будућност за њихову породицу.

##
ЈУЛИА се добро прилагодила свом новом дому, и почела је да ради као чистачица. Њени клијенти су заиста ценили њен напоран рад и њен учтив став. Муж јој се, с друге стране, све више осећао изостављеним. Због проблема са пићем, послодавци му нису веровали и нису хтели да га запошљавају.

##
Једног дана он је почео да виче на ЈУЛИУ. Онда је почео да је гура. Вика и батине су се погоршавали, нарочито када је био пијан. ЈУЛИА се плашила за себе и своју ћерку, али није имала појма шта би могла да уради.

##
Када је ЈУЛИА коначно била приморана да оде у хитну помоћ у болници због сломљене руке, рекли су јој да је насиље у породици велики проблем у Португалу. Рекли су и да је то кривично дело и да то треба да пријави полицији.

##
ЈУЛИА је била исцрпљена и није желела да њена мала ћерка одраста у дому где је свакодневно била сведок насиља. ЈУЛИА је схватила да су знаци злостављања постојали све то време, чак и ако су имали много различитих облика.

##
ЈУЛИА је отишла у склониште за жене, где се осећала сигурнијом него што је то била дуго времена. Није се тако осећала још откад ју је ујутру будио цвркут птица.

##
* License: CC BY
* Text: LIDA Portugal
* Illustration: Vilius Aistis Vilimas
* Translation: Jelena Ličina
* Language: sr
