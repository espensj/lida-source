# چیرۆكی ئه‌گۆستینۆ

##
من ناوم ئه‌گۆستینۆیه‌ و ته‌مه‌نم 51 ساڵه‌. كاره‌كه‌م گه‌یاندنی خواردنه‌ به‌ پاسكیل. من دوو كچم هه‌یه‌، به‌ڵام ئێمه‌ به‌ ده‌گمه‌ن قسه‌ ده‌كه‌ین. من و دایكیان چیتر به‌یه‌كه‌وه‌ ناژین چونكه‌ جیابووینه‌ته‌وه‌.

##
من له‌گه‌ڵ دایكم ده‌ژیم، چونكه‌ ناتوانم كرێ په‌یدا بكه‌م له‌ دوای ته‌ڵاقه‌كه‌. كرێ زۆر گرانه‌ له‌و شاره‌.

##
چه‌ند مانگێك له‌مه‌وبه‌ر وه‌ك گسكده‌ر كارم ده‌كرد له‌ كۆمپانیایه‌ك. ئه‌و شتانه‌ی شكابوون چاكم ده‌كردنه‌وه‌، سندوقم هه‌ڵده‌گرت، وه‌ هه‌ركه‌سێك پێویستی بووایه‌ یارمه‌تیم ده‌دا. ڕۆژێك كۆمپانیاكه‌ ده‌ری كردم. تێنه‌گه‌یشتم له‌به‌رچی.

##
خه‌ڵكی زۆرم ده‌بینی كه‌ به‌ پاسكیل خواردنیان ده‌گه‌یاند. من ده‌توانم پاسكیل لێخوڕم بۆیه‌ له‌ ده‌رگای كۆمپانیایه‌كی گه‌وره‌ی گه‌یاندنم دا. ئه‌وان سێ یۆرۆیان پێشكه‌ش كردم بۆ هه‌ر گه‌یاندنێك. من €40 په‌یدا ده‌كه‌م له‌ ڕۆژێكدا، 60€ ئه‌گه‌ر زۆر به‌ به‌خت بم و كڕیاره‌كانیش به‌خشیشم بده‌نێ.

##
من هیچ پشووێكی به‌ مووچه‌ و مۆڵه‌تی نه‌خۆشیم نیه‌، و به‌ زه‌حمه‌ت هیچ مافێكم هه‌یه‌. وانازانم ئه‌وه‌ شتێكی ڕاست بێ به‌ڵام پێویستم به‌ كاره‌كه‌یه‌. زۆربه‌ی كارمه‌نده‌كانی تر كۆچبه‌رن له‌ هه‌موو جیهانه‌وه‌.

##
زۆر كه‌سی گه‌یاندن هه‌موو ڕۆژێ له‌ ڕووداوه‌كان بریندار ده‌بن. دواتر كاتێك كارمه‌ندێكی گه‌یاندنی ته‌مه‌ن 25 ساڵ سه‌یاره‌یك لێیدا و مرد، ئه‌وجا ده‌سه‌ڵاته‌كان ده‌ستیانكرد به‌ تێبینیكردنی ئێمه‌. حه‌یفه‌ كه‌ ئه‌و مرد به‌رله‌وه‌ی ئه‌وه‌ ڕووبدات.

##
به‌یه‌كه‌وه‌ له‌گه‌ڵ خه‌ڵكانی گه‌یاندن له‌ كۆمپانیایه‌كانی تر، كۆرسێكم وه‌رگرت له‌لای یه‌كێتیه‌كی ناوه‌خۆ له‌سه‌ر مافی كاركه‌ران. ئه‌وان به‌بێ به‌رامبه‌ر ئامۆژگاری یاساییان پێشكه‌شمان كرد. ئێمه‌ ڕه‌نجماندا تا پێزانین و مافی زیاتر وه‌رگرین.

##
دوای ماوه‌یه‌كی زۆر هه‌موو كاره‌ سه‌خته‌كانمان هاتنه‌ به‌رهه‌م. كۆمپانیایه‌كی گه‌روه‌ی گه‌یاندن ناچار بوو غه‌رامه‌یه‌كی زه‌به‌لاح بدات و كاری به‌رده‌وام بداته‌ كارمه‌نده‌كانی. ئه‌وه‌ یه‌كه‌مجار بوو كه‌ له‌ هه‌ر شوێنێكی هه‌موو جیهان ئه‌وه‌ ڕووبدات. وا دیاره‌ شته‌كان ده‌ستیان به‌ به‌ره‌وپێشچوون كردووه‌.

##
* License: CC BY
* Text: LIDA Italia
* Illustration: n/a
* Translation: Dler Piran
* Language: ckb
