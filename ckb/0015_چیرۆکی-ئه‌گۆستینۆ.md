# چیرۆکی ئه‌گۆستینۆ

##
من ناوم ئه‌گۆستینۆیه‌ و ته‌مه‌نم ٥١ ساڵه‌. کاره‌که‌م گه‌یاندنی خواردنه‌ به‌ پاسکیل. من دوو کچم هه‌یه‌، به‌ڵام ئێمه‌ به‌ ده‌گمه‌ن قسه‌ ده‌که‌ین. من و دایکیان چیتر به‌یه‌که‌وه‌ ناژین چونکه‌ جیابووینه‌ته‌وه‌.

##
من له‌گه‌ڵ دایکم ده‌ژیم، چونکه‌ ناتوانم پارەی کرێ پەیدا بکەم لە دوای جیابوونەوەکە. کرێ زۆر گرانه‌ له‌م شاره‌.

##
چه‌ند مانگێک له‌مه‌وبه‌ر وه‌ک پاککەرەوە کارم ده‌کرد له‌ کۆمپانیایه‌ک. ئه‌و شتانه‌ی شکابوون چاکم ده‌کردنه‌وه‌، سندوقم هه‌ڵده‌گرت، وه‌ هه‌رکه‌سێک پێویستی بووایه‌ یارمه‌تیم ده‌دا. ڕۆژێک کۆمپانیاکه‌ ده‌ریکردم. تێنه‌گه‌یشتم له‌به‌رچی.

##
خه‌ڵکی زۆرم ده‌بینی که‌ به‌ پاسکیل خواردنیان ده‌گه‌یاند. من ده‌توانم پاسکیل لێخوڕم بۆیه‌ له‌ ده‌رگای کۆمپانیایه‌کی گه‌وره‌ی گه‌یاندنم دا. ئه‌وان سێ یۆرۆیان پێشکه‌ش کردم بۆ هه‌ر گه‌یاندنێک. من €40 په‌یدا ده‌که‌م له‌ ڕۆژێکدا، 60€ ئه‌گه‌ر زۆر به‌به‌خت بم و کڕیاره‌کانیش به‌خشیشم بده‌نێ.

##
من هیچ پشووێکی به‌ مووچه‌ و مۆڵه‌تی نه‌خۆشیم نییه‌، و به‌ زه‌حمه‌ت هیچ مافێکم هه‌یه‌. پێم وانییە ئه‌وه‌ شتێکی ڕاست بێت به‌ڵام پێویستم به‌ کاره‌که‌یه‌. زۆربه‌ی کارمه‌نده‌کانی تر کۆچبه‌رن له‌ هه‌موو جیهانه‌وه‌.

##
زۆر که‌سی گه‌یاندن هه‌موو ڕۆژێ له‌ ڕووداوه‌کاندا بریندار ده‌بن. ئنجا، ئەوکاتەی کە کارمه‌ندێکی گه‌یاندنی ته‌مه‌ن ٢٥ ساڵ سه‌یاره‌یەک لێیدا و مرد، ئەوجا کاربەدەستان ده‌ستیانکرد به‌ تێبینیکردنی ئێمه‌. جێگەی داخە پێویستی کرد بمرێت پێش ئەوەی ئەوە ڕووبدات.

##
پێکەوە له‌گه‌ڵ خه‌ڵکانی گه‌یاندن له‌ کۆمپانیایه‌کانی تر، کۆرسێکم وه‌رگرت له‌لای یه‌کێتیه‌کی ناوهخۆ له‌سه‌ر مافی کارکه‌ران. ئه‌وان به‌بێ به‌رامبه‌ر ئامۆژگاری یاساییان پێشکەشکردین. ئێمه‌ ڕه‌نجمان دا تا پێزانین و مافی زیاتر وه‌رگرین.

##
دوای ماوه‌یه‌کی زۆر هه‌موو کاره‌ سه‌خته‌کانمان هاتنه‌ به‌رهه‌م. کۆمپانیایه‌کی گه‌ورەی گه‌یاندن ناچار بوو غه‌رامه‌یه‌کی زه‌به‌لاح بدات و کاری هەمیشەیی بداته‌ کارمه‌نده‌کانی. ئه‌وه‌ یه‌که‌مجار بوو لە شوێنێکی هه‌موو جیهان ئه‌وه‌ ڕووبدات. وا دیاره‌ شته‌کان ده‌ستیان به‌ باشتربوون کردووه‌.

##
* License: CC BY
* Text: LIDA Italia
* Illustration: Billie Cejka Risnes
* Translation: Dler Piran
* Language: ckb
