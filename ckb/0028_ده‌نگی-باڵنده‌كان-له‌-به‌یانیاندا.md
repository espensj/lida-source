# ده‌نگی باڵنده‌كان له‌ به‌یانیاندا

##
یولیا و مێرده‌كه‌ی و كچه‌ بچووكه‌كه‌یان له‌ گوندێكی ئارامی بچووك ده‌ژیان له‌ ئۆكڕانیا. یولیا پێی خۆش بوو هه‌موو به‌یانیه‌ك به‌ ده‌نگی باڵنده‌كان خه‌به‌ری بێته‌وه‌. هه‌رگیز پێی وانه‌بوو كه‌ له‌ ماڵه‌وه‌ دوور ده‌ژیێت، یان به‌یانیان به‌ ده‌نگی باڵنده‌كان به‌ خه‌به‌ر نایه‌ت.

##
مێرده‌كه‌ی هه‌میشه‌ بۆڵه‌بۆڵی ده‌كرد كه‌ پاره‌ی پێویستی نیه‌ و ده‌ستیكرد به‌ خواردنه‌وه‌ی زۆر. بڕیاریاندا به‌ختی خۆیان له‌ پرتوگال تاقی بكه‌نه‌وه‌. له‌وانه‌یه‌ له‌وێ بتوانن پاره‌ی زیاتر په‌یدا بكه‌ن تا خانووێك دروست بكه‌ن و داهاتوویه‌كی باشتر بۆ خێزانه‌كه‌یان دروست بكه‌ن.

##
یولیا به‌ باشی گونجا له‌گه‌ڵ ماڵه‌ نوێیه‌كه‌ی، وه‌ ده‌ستیكرد به‌ كاركردن وه‌ك پاككه‌ره‌وه‌. موشته‌ریه‌كانی به‌ڕاستی كاركردنه‌ سه‌خته‌كه‌ی و ڕه‌فتاره‌ به‌ڕێزه‌كه‌یان به‌رز ده‌نرخاند. له‌لایه‌كی تره‌وه‌، هاوسه‌ره‌كه‌ی زیاتر و زیاتر هه‌ستی به‌ پشتگوێخراوی كرد. له‌به‌ر كێشه‌ی خواردنه‌وه‌كه‌ی، خاوه‌ن كاره‌كان متمانه‌یان پێی نه‌كرد و كاریان پێی نه‌ده‌دا.

##
ڕۆژێك ده‌ستی به‌ هاواركردن كرد له‌سه‌ر یولیا. پاشان ده‌ستی به‌ پاڵپێوه‌نانی كرد. هاوار و لێدانه‌كان خراپتر بوون به‌تایبه‌تی له‌و كاتانه‌ی سه‌رخۆش بوو. یولیا له‌به‌ر خۆی و كچه‌كه‌ی ترسا، به‌ڵام نه‌یده‌زانی چی پێ ده‌كرێ.

##
كاتێك له‌ كۆتاییدا یولیا پێویست بوو بچێته‌ ژووری فریاگوزاری له‌ نه‌خۆشخانه‌ به‌ قۆڵێكی شكاوه‌وه‌، پێیانگوت كه‌ توندوتیژی خێزانی كێشه‌یه‌كی زۆر گه‌وره‌یه‌ له‌ پرتوگال. به‌ هه‌مان شێوه‌ پێیانگوت كه‌ ئه‌وه‌ تاوانه‌ و ده‌بێ به‌ پۆلیسی ڕابگه‌یه‌نێ.

##
یولیا شه‌كه‌ت بوو و نه‌یویست كچه‌ بچووكه‌كه‌ی له‌ ماڵێك گه‌وره‌ بێت كه‌ هه‌موو ڕۆژێك توندوتیژی ده‌بینی. یولیا دركی كرد كه‌ نیشانه‌كانی ده‌ستدرێژی به‌رده‌وام هه‌بوون، هه‌رچه‌نده‌ ئه‌گه‌ر چه‌ندین شێوه‌ی جیاوازیشی وه‌رگرتبێ.

##
یولیا چووه‌ داڵده‌یه‌كی ئافره‌تان كه‌ له‌وێ زیاتر هه‌ستی به‌ سه‌لامه‌تی كرد كه‌ ماوه‌یه‌كی زۆر هه‌ستی پێ نه‌كردبوو. ئه‌و به‌وجۆره‌ هه‌ستی

نه‌كردبوو له‌و كاته‌وه‌ی كه‌ به‌یانیان به‌ ده‌نگی باڵنده‌كان له‌ خه‌و هه‌ڵده‌ستا.

##
* License: CC BY
* Text: LIDA Portugal
* Illustration: Vilius Aistis Vilimas
* Translation: Dler Piran
* Language: ckb
