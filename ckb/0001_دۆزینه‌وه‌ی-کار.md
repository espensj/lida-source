# دۆزینه‌وه‌ی کار

##
ئه‌لیشا پێویستی به‌ دۆزینه‌وه‌ی کارێک هه‌یه‌ چونکه‌ خێزانه‌که‌ی پێویستی به‌ پاره‌ هه‌یه‌ بۆ خۆراک و جل و بەرگ.

##
ئه‌لیشا له‌ ووڵاتی خۆی کاری نه‌کردووه‌، به‌ڵام له‌ چێشتلێناندا باشه‌ و حه‌ز ده‌کات قسه‌ له‌گه‌ڵ خه‌ڵک بکات.

##
ڕه‌نگه‌ بتوانێت له‌ خواردنگەیەک کار بکات؟ ئه‌لیشا له‌سەر ئینته‌رنێت به‌دوای کاردا ده‌گه‌ڕێت.

##
ئه‌و ڕیکلامێک ده‌دۆزێته‌وه‌ بۆ چێشتلێنەری، کە که‌سێکه‌ که‌ له‌ خواردنگە خواردن لێده‌نێت.

##
ئه‌و بۆ چاوپێکه‌وتنی کاره‌که‌ ده‌چێت. به‌ڕێوه‌به‌ری خواردنگەکە پێی ده‌ڵێت که‌ ئه‌وان پێویستیان به‌ که‌سێکه‌ که‌ پێشتر وه‌ک چێشتلێنەر مه‌شقی کردبێت.

##
ئه‌لیشا بێهیوا بووە، به‌ڵام کۆرسێک وەردەگرێت به‌ ناونیشانی "خواردن و میوانداری." هیوای وایه‌ ئه‌وه‌ یارمه‌تی بدات کارێکی ده‌ست بکه‌وێت له‌ خواردنگەیەک.

##
ئه‌لیشا ده‌بێ له‌ خواردنگەیەک کار بکات وه‌ک به‌شێک له‌ کۆرسی مه‌شقه‌که‌ی. پاره‌ وەرناگرێت، به‌ڵام ئه‌زموونی کارکردنی دەست دەکەوێت.

##
ئه‌و ورده‌کاریی کۆرسه‌که‌ بۆ سیڤیه‌که‌ی زیاد ده‌کات. سیڤی باسکردنێکی هه‌موو ئه‌و کارانه‌یه‌ که‌ ئه‌نجامی داون له‌گه‌ڵ هه‌موو ئه‌و کۆرسانه‌ی وه‌ریگرتوون.

##
جاری داهاتوو که‌ ئه‌لیشا ده‌چێته‌ چاوپێکه‌وتنی کار له‌ خواردنگەیەک، ئه‌و کاره‌که‌ی پێ ده‌درێت. کاره‌که‌ قورسە. به‌ زۆری پێویسته‌ ئێواران کار بکات، کاتێک منداڵه‌کانی له‌ قوتابخانه‌ دەگەڕێنەوە بۆ ماڵه‌وه‌.

##
ئه‌و سه‌ربه‌رزه‌ که‌ کارێکی به‌ده‌ست هێناوه‌ تا بتوانێ خواردن و جل بۆ خێزانه‌که‌ی بکڕێ به‌ پاره‌ی خۆی.

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Dler Piran
* Language: ckb
