# ده‌ركه‌وتن بۆ هۆكارێكی ڕاست

##
ئێدسن له‌ ئه‌نگۆلا له‌دایك بووه‌، ڕێك پاش ئه‌وه‌ی ووڵاته‌كه‌ سه‌ربه‌خۆ بوو. ئه‌و كوڕێكی زۆر درێژ بوو. له‌به‌ر باڵایه‌كه‌ی ئه‌و ده‌ركه‌وتوو بوو. ئه‌و كه‌سانه‌ی چه‌كیان ده‌دایه‌ منداڵان تا وه‌ك سه‌رباز شه‌ڕبكه‌ن له‌ شه‌ڕی ناوه‌خۆ كوڕانی وه‌كو ئه‌ویان ده‌ویست.

##
دایكی ده‌ترسا بیبه‌ن، بۆیه‌ بڕیاریدا بینێرێ له‌ پرتوگال بژی له‌گه‌ڵ پورێكی. وا بیریكرده‌وه‌ ئه‌و له‌وێ سه‌لامه‌ت ده‌بێ.

##
له‌ ده‌ستپێكدا زۆر زه‌حمه‌ت بوو، چونكه‌ ئێدسن بیری كه‌شه‌ گه‌رمه‌كه‌ و خواردنه‌ نه‌ریتیه‌كه‌ و، له‌ هه‌مووشی زیاتر باوه‌ش و ماچه‌كانی دایكی ده‌كرد.

##
ئه‌و به‌باشی قسه‌ی به‌ پرتوگالی نه‌ده‌كرد و لای زۆر زه‌حمه‌ت بوو كه‌ له‌ وانه‌كانی و قسه‌ی هاوپۆله‌كانی تێبگات. نه‌یده‌زانی كه‌ ئایا بیرۆكه‌یه‌كی باش بووه‌ كه‌ هاتۆته‌ پرتوگال.

##
رۆژێك مامۆستایه‌ك سه‌رنجیدا كه‌ ئه‌و چه‌ند باشه‌ له‌ تۆپی سه‌به‌ته‌. ئه‌و په‌یوه‌ندی به‌ تیمێكی سه‌به‌ته‌ كرد و زۆر سه‌ركه‌وتوو بوو. ئه‌و له‌ قوتابخانه‌ ناسرا و هاوڕێی په‌یداكرد. هه‌روه‌ها متمانه‌شی به‌خۆی زیاتر بوو.

##
ئێستا كه‌ پێگه‌یشتووه‌، ئێدسن مه‌شق به‌ منداڵه‌ كۆچبه‌ره‌كان ده‌كات له‌گه‌ڵ كه‌سانی تر كه‌ له‌ مه‌ترسی ده‌ركردندان له‌ كۆمه‌ڵگا. جارێك باڵاكه‌ی خستیه‌ مه‌ترسی ئه‌وه‌ی ببێته‌ سه‌ربازێكی منداڵ. ئێستا باڵاكه‌ی هێزی پێده‌دات تا یارمه‌تی كه‌سانی تر بدات هه‌ست به‌ سه‌لامه‌تی بكه‌ن.

##
* License: CC BY
* Text: LIDA Portugal
* Illustration: Sunniva Høiby-Øiset
* Translation: Dler Piran
* Language: ckb
