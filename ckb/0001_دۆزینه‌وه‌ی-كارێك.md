# دۆزینه‌وه‌ی كارێك

##
ئه‌لیشا پێویستی به‌ دۆزینه‌وه‌ی كارێك هه‌یه‌ چونكه‌ خێزانه‌كه‌ی پێویستی به‌ پاره‌ هه‌یه‌ بۆ خۆراك و جل.

##
ئه‌لیشا له‌ ووڵاتی خۆی كاری نه‌كردووه‌، به‌ڵام له‌ چێشت لێنان باشه‌ و حه‌زده‌كات قسه‌ له‌گه‌ڵ خه‌ڵك بكات.

##
ڕه‌نگه‌ بتوانێ له‌ ڕێستۆرانت كار بكات؟ ئه‌لیشا له‌ ئینته‌رنێت به‌دوای كاردا ده‌گه‌ڕێ.

##
ئه‌و ڕاگه‌یاندنێك ده‌دۆزێته‌وه‌ بۆ شێف. ئه‌وه‌ كه‌سێكه‌ كه‌ خواردن لێده‌نێ له‌ ڕێستۆرانت.

##
ئه‌و بۆ چاوپێكه‌وتنی كاره‌كه‌ ده‌چێ. به‌ڕێوه‌به‌ری ڕێستۆرانته‌كه‌ پێی ده‌ڵێ كه‌ ئه‌وان پێویستیان به‌ كه‌سێكه‌ كه‌ وه‌ك شێف مه‌شقی كردبێ.

##
ئه‌لیشا بێهیوا بووه‌، به‌ڵام كۆرسێك ده‌كات به‌ناونیشانی "خواردن و میوانداری". هیوای وایه‌ ئه‌وه‌ یارمه‌تی بدات كارێكی ده‌ستكه‌وێ له‌ ڕێستۆرانتێك.

##
ئه‌لیشا ده‌بێ له‌ ڕێستۆرانتێك كار بكات وه‌ك به‌شێك له‌ كۆرسی مه‌شقه‌كه‌ی. پاره‌ی پێ نادرێ، به‌ڵام ئه‌زموونی كاركردنی ده‌بێ.

##
ئه‌و وورده‌كاری كۆرسه‌كه‌ بۆ سیڤیه‌كه‌ی زیاد ده‌كات. سیڤی وه‌سفێكی هه‌موو ئه‌و كارانه‌یه‌ كه‌ ئه‌نجامی داون له‌گه‌ڵ هه‌موو ئه‌و كۆرسانه‌ی وه‌ریگرتوون.

##
جاری داهاتوو كه‌ ئه‌لیشا ده‌چێته‌ چاوپێكه‌وتنی كار له‌ ڕێستۆرانتێك ئه‌و كاره‌كه‌ی پێ ده‌درێت. كاره‌كه‌ زه‌حمه‌ته‌. به‌زۆری پێویسته‌ ئێواران كار بكات، كاتێك منداڵه‌كانی له‌ قوتابخانه‌ هاتوونه‌ته‌وه‌ بۆ ماڵه‌وه‌.

##
ئه‌و سه‌ربه‌رزه‌ كه‌ كارێكی به‌ده‌ست هێناوه‌ تا بتوانێ خواردن و جل بۆ خێزانه‌كه‌ی بكڕێ به‌ پاره‌ی خۆی.

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Dler Piran
* Language: ku
