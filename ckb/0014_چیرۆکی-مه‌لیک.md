# چیرۆکی مه‌لیک

##
ناوم مه‌لیکه‌ و ته‌مه‌نم ٣٩ ساڵە. من له‌ ئه‌فغانستان له‌دایک بووم. ئاینم جیاوازه‌ له‌ ئاینی سه‌ره‌کی له‌ ئه‌فغانستان.

##
بۆ چه‌ندین ساڵ ئه‌و خه‌ڵکه‌ی سه‌ر به‌ هه‌مان ئاینی منن چەوسێندراونەتەوە. ئه‌وه‌ زۆر سه‌خت بووه‌ بۆ خێزانه‌که‌ی من.

##
به‌ر له‌ چه‌ند ساڵێک شه‌ڕێک ڕوویدا. ده‌ترسام که‌ بکوژرێم. من خێزانه‌که‌م به‌جێهێشت تا بچمه‌ ئه‌وروپا و ژیانێکی نوێ ده‌ست پێبکه‌م.

##
چه‌ندین کیلۆمه‌تر به‌پێ ڕۆیشتم. هه‌ندێکجار هیچ خواردنێک و جێگای مانه‌وه‌م نه‌بوو. هه‌ندێک له‌و خه‌ڵکه‌ی گه‌شتم له‌گه‌ڵیان کرد مردن.

##
له‌کۆتاییدا گه‌یشتم. هه‌ندێک خه‌ڵکم بینی له‌ وڵاته‌که‌ی خۆمه‌وه‌ هاتبوون یارمه‌تیاندام. نازانم ئه‌وان نەبوونایە چیم بکردایە.

##
ده‌ستم کرد به‌ فێربوونی زمانه‌که‌، به‌ڵام ئه‌وه‌ قورس بوو. ده‌مزانی قسه‌کردن به‌و زمانه‌ گرنگ بوو تا کارێکم ده‌ست بکه‌وێت.

##
من بۆ چه‌ند ساڵێک خوێندم، سه‌ره‌تا بۆ فێربوونی زمانه‌که‌. ئه‌وه‌ زه‌حمه‌ت بوو، به‌ڵام من خۆشی ده‌بینم له‌ فێربوونی شتی نوێ.

##
دوای خوێندن ده‌ستمکرد به‌ کارکردن. سه‌ره‌تا له‌ خواردنگەیەک کارم کرد، دواتر بووم بە مامۆستا چونکه‌ ده‌مه‌وێت یارمه‌تی ئه‌وانی تر بده‌م.

##
هیوادارم ڕۆژێک بگه‌ڕێمه‌وه‌ ئه‌فغانستان. خه‌ڵکێکی زۆر له‌وێ پێویستیان به‌ یارمه‌تییه‌، منیش ده‌مه‌وێ یارمه‌تیان بده‌م.

##
* License: CC BY
* Text: LIDA Italia
* Illustration: Vilius Aistis Vilimas
* Translation: Dler Piran
* Language: ckb
