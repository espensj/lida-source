# هاتن بۆ نه‌رویج

##
له‌ مانگی 12ی 2016 من و دوو براكه‌م هاتینه‌ نه‌رویج. ئێمه‌ جل و به‌رگی هاوینمان پۆشیبوو چونكه‌وامانزانی له‌ نه‌رویجیش گه‌رمایه‌ سۆماڵیا. به‌خه‌رحاڵ، كاتێك گه‌یشتینه‌ فڕۆكه‌خانه‌، به‌فر ده‌باری. ئێمه‌ سه‌رمامان بوو و كه‌شه‌كه‌ش ته‌زی بوو. له‌گه‌ڵ ئه‌وه‌ی چه‌ند جانتایه‌كمان هێنابوو ، ئه‌وان ته‌نها جلی هاوینه‌یان تێدا بوو.

##
هه‌رچه‌نده‌ سارد بوو، من دڵخۆش بووم ئه‌و كاته‌ی هاتینه‌ نه‌رویج. له‌كۆتاییدا دووباره‌ دایكم ده‌بینم، كه‌ بۆ شه‌ش ساڵ نه‌مبینی بوو. دایكم و دوو له‌ هاوڕێكانی پێشوازیان كردین. كاتێك بینیمان له‌ خۆشیان گریاین. به‌ره‌و ئه‌و شارۆچكه‌ بچووكه‌ لێمانخوڕی كه‌ دایكم لێی ده‌ژیا.

##
ڕۆژه‌كانی سه‌ره‌تا له‌ شارۆچكه‌كه‌ی دایكم زۆر سه‌یر بوون. سارد و به‌فراوی بوو و شتی زۆر نه‌بوو تا بیانبینین. شه‌قامه‌كان به‌ته‌واوی خاڵی بوون. ئه‌و خه‌ڵكه‌ كه‌مه‌ی كه‌ بینیم سارد و ناڕووخۆس بوون. له‌ سۆماڵیا له‌ هه‌موو شوێنێك خه‌ڵكی لێبوو، بۆیه‌ هه‌موو شتێك لێره‌ نائاشنا دیار بوو. دایكم و هاوڕێكانی هه‌ندێك دیارییان به‌ ئێمه‌ دا، ئه‌وجا ئێمه‌ی برد بۆ كڕینی جل و به‌رگی زستان.

##
دوای پشووه‌كانی سه‌ری ساڵ په‌یوه‌ندیم به‌ خولێكی زمانی نه‌رویجی كرد له‌ سه‌نته‌رێكی په‌روه‌رده‌یی پێگه‌یشتووان. من بۆ دوو ساڵ له‌وێ خوێندم به‌ر له‌ چوون بۆ قوتابخانه‌یه‌كی ئاسایی. ئێستا من له‌ كۆتا ساڵم دام، وه‌ كۆمه‌ڵێك هاوڕێی نوێم په‌یدا كردووه‌.من زۆر كۆمه‌ڵایه‌تیم و چێژده‌بینم له‌ ناسینی خه‌ڵكی تر.

##
دوای قوتابخانه‌ ده‌چمه‌ ناوه‌ندێك كه‌ له‌لایه‌ن خۆبه‌خشانه‌وه‌ به‌ڕێوه‌ده‌چێ كه‌ له‌وێ یارمه‌تی وه‌رده‌گرم بۆ ئه‌ركی ماڵه‌وه‌م. هه‌روه‌ها په‌یوه‌ندیم به‌ خولێكی دورمانیش كردووه‌ له‌ ناوه‌نده‌كه‌.

##
له‌ سۆماڵیا هه‌رگیز نه‌چووم بۆ قوتابخانه‌ و هیچ خولێكم نه‌كردووه‌ جگه‌ له‌ قوتابخانه‌ی قورئانی پیرۆز. نه‌مده‌زانی چۆن بخوێنمه‌وه‌ یان بنووسم. ئێستا فێربووم چۆن بنووسم به‌ هه‌ردوو زمانی سۆماڵی و نه‌رویجی، له‌گه‌ڵ چه‌ندین بابه‌تی تر. به‌بێ خوێندن هه‌ستم ده‌كرد كه‌ من هیچ كه‌سێك نیم. ئێستا هه‌ست ده‌كه‌م كه‌ زانیاریم هه‌یه‌ و دڵخۆشم.

##
ساڵی داهاتوو ده‌ست ده‌كه‌م به‌ قوتابخانه‌ی ناوه‌ندی له‌ به‌شی گه‌شه‌پێدانی ته‌ندروستی و گه‌نجان. ده‌مه‌وێ له‌ داهاتوودا ببم به‌ كاركه‌ری بواری نه‌وجه‌وانان. كاتێك خوێندنه‌كه‌م ته‌واوكرد خه‌ونم ئه‌وه‌یه‌ كارێكی به‌رده‌وامم ده‌ستكه‌وێ. هه‌روه‌ها ده‌شمه‌وێ فێری لێخوڕین ببم و مۆڵه‌تی لێخوڕین وه‌رگرم.

##
ئه‌گه‌ر له‌ سۆماڵیا مابامه‌وه‌، پێموایه‌ تا ئێستا ده‌بوومه‌ دایك. له‌وانه‌یه‌ی تا ئێستا چه‌ند منداڵم هه‌بووایه‌. ئه‌گه‌ر له‌ سۆماڵیا بوومایه‌، هه‌مان ئه‌و هه‌لانه‌م نه‌ده‌بوو كه‌ ئێستا هه‌مه‌. هه‌ست ده‌كه‌م به‌ به‌ختم كه‌ له‌ نه‌رویج ده‌ژیم.

##
* License: CC BY
* Text: Aamiina
* Illustration: Julie Cornelia van Walsum
* Translation: Dler Piran
* Language: ckb
