# Të gjesh një punë

##
Alisha duhet të gjejë një punë pasi familjes së saj i duhen para për ushqime dhe veshje.

##
Alisha nuk punonte në vendin nga vjen, por ajo është e zonja në gatim dhe i pëlqen të flasë me njerëz.

##
Ndoshta mund te punonte në një restorant? Alisha kërkon për njoftime pune në Internet.

##
Ajo gjen një njoftim për shef kuzhine. Që është dikush që gatuan në një restorant.

##
Ajo shkon në intervistën e punës. Menaxheri i restorantit i thotë se atyre u duhet dikush që është trajnuar si shef kuzhine.

##
Alisha është e zhgënjyer, por ajo regjistrohet në një kurs që quhet "Ushqimi dhe Mikpritja". Ajo shpreson se kjo do e ndihmojë të gjejë një punë në një restorant.

##
Alishas i duhet të punojë në një restorant si pjesë e trajnimit të saj. Ajo nuk paguhet por fiton përvojë pune.

##
Ajo i shton detajet e punës në CV-në e saj. Një CV është një përshkrim i të gjitha punëve që ajo ka bërë dhe i të gjitha kurseve që ka ndjekur.

##
Herës tjetër që Alisha shkon në një intervistë pune në një restorant, ata i ofrojnë punë. Është punë e lodhshme. Shpesh i duhet të punojë darkave, kur fëmijët e saj janë në shtëpi nga shkolla.

##
Ajo është e lumtur që ka një punë, në këtë mënyrë mund të blejë ushqime dhe veshje për familjen e saj me paratë e veta.

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Maria Hila
* Language: sq
