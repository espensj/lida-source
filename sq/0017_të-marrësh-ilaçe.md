# Të marrësh ilaçe

##
Tomi ka dhimbje dhëmbi. Atij i dhëmb shumë dhëmbi.

##
Ai duhet të shkojë te dentisti, por më parë i duhet diçka për dhimbjen.

##
Ai shkon te farmacia më e afërt.

##
"Kam dhimbje dhëmbi," thotë. "Keni ndonjë gjë për këtë?"

##
"Po, këtu keni disa qetësues. Nuk ju duhet recetë për këto."

##
"Faleminderit. Sa kushtojnë?"

##
"Kushtojnë nëntë euro. Por duhet të shkoni te dentisti."

##
"Në rregull, do e telefonoj dentistin tim nesër në mëngjes."

##
"Nëse ju duhet një ilaç më i fortë, duhet të merrni një recetë nga dentisti ose mjeku juaj."

##
"Faleminderit! Mirupafshim."

##
* License: CC BY
* Text: Espen Stranger-Johannessen
* Illustration: Sara Rumen Krotev
* Translation: Maria Hila
* Language: sq
