# Hojii argachuu

##
Aliishaan maatiin ishee nyaataafi uffataaf qarshii waan barbaadaniif hojii argachuu qabdi.

##
Aliishaan biyya ishee keessatti hin hojjenne, garuu nyaata bilcheessuuf dandeettii qabdi, namoota waliin haasa'uus ni jaallatti.

##
Tarii mana nyaataa keessatti hojjechuu dandeessi ta'a? Alishaan maxxansa hojii interneetii irratti barbaaddi.

##
Beeksisa sheefii tokko argiti. Sunis nama mana nyaataa keessatti nyaata bilcheessuudha.

##
Gaaffii fi deebii hojiitiif deemte. Hogganaan mana nyaataa nama sheefii ta'ee leenji'e akka isaan barbaachisu itti hima.

##
Alishaan abdii kutatte, garuu koorsii "Nyaataa fi keessummeessituu" jedhu fudhatti. Kunis mana nyaataa keessatti hojii akka argattu akka ishee gargaaru abdii qabdi.

##
Alishaan akka qaama leenjii ishee ta'uun mana nyaataa keessatti hojjechuu qabdi. Mindaa hin argattu, garuu muuxannoo hojii argatti.

##
Bal'ina koorsii kanaa CV ishee irratti dabalti. CV jechuun hojii isheen hojjettee fi koorsii fudhatte hunda kan ibsudha.

##
Yeroo itti aanutti Aliishaan mana nyaataa tokkotti gaaffii fi deebii hojiif deemte, hojiin sun ni kennamaaf. Hojii cimaadha. Yeroo baayʼee galgala, yeroo ijoolleenshee mana barumsaatii deebiʼanitti hojjechuu qabdi.

##
Maallaqa mataa isheetiin nyaata fi uffata maatii isheef bitachuu akka dandeessuuf hojii argachuu isheetiin boonteetti.

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Muhammed Berisso
* Language: om
