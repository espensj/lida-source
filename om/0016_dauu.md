# Da'uu

##
Selamawit ganna 29 dha. Eertiraa keessatti mucaa ishee jalqabaa deesse. Isheefi maatiinshee achitti rakkina waan qabaniif gara Xaaliyaanii deemuuf murteessan.

##
Ingaan waggaa 19 osoo hin guutin manaa baate.Gara Noorweey deemtee mucaa ishee jalqabaa achitti deesse.

##
Selamawit yeroo mucaa ishee lammaffaa ulfooftu biyya biraatti mucaa godhachuun maal fakkaata jettee yaadde.

##
Selamawit fi Inga haala adda addaa irraa kan dhufanidha. Selamawit da'umsa irratti muuxannoo waan qabduuf nageenyi itti dhaga'ame. Ingaan waa'ee da'umsaa haadha ishee waliin haasofte.

##
Dubartoonni lamaanuu, biyyoota Awurooppaa irra caalaa isaanii keessatti, dubartoonni ulfaa kunuunsa dahumsa duraa argachuuf mirga akka qaban dhaga'anii turan. Kana jechuun yeroo ulfaa gargaarsa ni argatu jechuudha. Selamawit akkuma ulfa ta'uu ishee hubatteen hakiima ishee waliin beellama qabatte. Abbaan warraa Selamawit konkolaataa oofee gara doktoraatti ishee geesseera.

##
Doktarri kun qorannoo tokko tokko godhee Selamawit gosa dhukkuba sukkaaraa dubartoonni ulfaa tokko tokko qaban akka qabdu hubate. Nyaata fayya qabeessa nyaachuu fi sochii qaamaa gochuu qabdi turte. Selamawit daftee gara hakiimaa deemuu isheetti gammadde, osoo isheen fi daa'imni ishee hin dhukkubsatin dura.

##
Ollaan Ingaa daa'ima godhachuuf akka yaaltu yommuu dhaga'u, ollaan sun akkuma ulfoofteen doktora bira akka deemtu itti hime. Akkasitti ishiifi mucaan ishii fayyaa akka qaban mirkaneeffachuu dandeesseetti. Doktarri kun fooliik asiidii vitaaminii dubartoota ulfaaf barbaachisaa ta'e akka fudhattu itti hime.

##
Ingaa fi hakiimni ishee yeroo ulfa ishee yeroo hunda akka qoratamtu deessiftuu tokkoon akka wal argitu walii galan. Deessiftuun nyaata fi boqonnaa ilaalchisee gorsa isheef kennite, akkasumas akkaataa ofii ishee fi daa’ima ishee nagaa fi fayyaa itti eeguu dandeessu irratti odeeffannoo kenniteetti.

##
Dubartoonni lamaan daa'imman fayyaa qaban da'an. Selamawit ilma biraa kan qabdu yoo ta'u, Ingaan ammoo intala tokko qabdi. Abbootiin manaa isaanii baayʼee kan boonan siʼa taʼu, waaʼee haadha manaa isaanii ciccimoo fi ijoollee fayyaa qaban nama beekan hundatti himan.

##
* License: CC BY
* Text: LIDA Italia
* Illustration: Sara Dorthea Johannesen
* Translation: Muhammed Berisso
* Language: om
