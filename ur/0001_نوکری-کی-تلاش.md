# نوکری کی تلاش

##
علیشا کو نوکری تلاش کرنے کی ضرورت ہے کیونکہ اس کے خاندان کو کھانے اور کپڑوں کے لیے پیسوں کی ضرورت ہے۔

##
علیشا نے اپنے آبائی ملک میں ملازمت نہیں کی، لیکن وہ کھانا پکانے میں ماہر ہے اور لوگوں سے بات چیت کرنا پسند کرتی ہے۔

##
شاید وہ کسی ریسٹورانٹ میں کام کر سکتی ہے؟ علیشا انٹرنیٹ پر نوکری کے اشتہار تلاش کرتی ہے۔

##
اسے ایک شیف کا اشتہار ملتا ہے۔ یہ وہ شخص ہوتا ہے جو ریسٹورانٹ میں کھانا پکاتا ہے۔

##
وہ نوکری کے انٹرویو کے لیے جاتی ہے۔ ریسٹورانٹ کا مینیجر اسے بتاتا ہے کہ انہیں کسی ایسے شخص کی ضرورت ہے جس نے شیف کے طور پر تربیت حاصل کی ہو۔

##
علیشا مایوس ہوتی ہے، لیکن وہ "کھانا اور مہمان نوازی" کا کورس مکمل کرتی ہے۔ اسے امید ہوتی ہے کہ اس سے اسے ریسٹورانٹ میں نوکری حاصل کرنے میں مدد ملے گی۔

##
علیشا کو اپنے تربیتی کورس کے حصے کے طور پر ایک ریسٹورانٹ میں کام کرنا ہوتا ہے۔ اسے تنخواہ نہیں ملتی، لیکن اسے کام کا تجربہ حاصل ہوتا ہے۔

##
وہ اپنے کوائف نامے میں کورس کی تفصیلات شامل کرتی ہے۔ ایک کوائف نامے میں ان تمام کاموں کی تفصیل ہوتی ہے جو اس نے کیے ہیں اور ان تمام کورسز کی بھی جن کی اس نے تربیت حاصل کی ہے۔

##
اگلی بار جب علیشا ایک ریسٹورانٹ میں نوکری کے انٹرویو کے لیے جاتی ہے، تو اسے نوکری کی پیشکش کی جاتی ہے۔ یہ ایک مشکل کام ہے۔ اسے اکثر شام کو کام کرنا پڑتا ہے، جب اس کے بچے اسکول سے گھر آجاتے ہیں۔

##
اسے فخر ہے کہ اسے نوکری مل گئی ہے کیونکہ اب وہ اپنے پیسوں سے اپنے خاندان کے لیے کھانا اور کپڑے خرید سکتی ہے۔

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Yasir Tayyab
* Language: ur
