# Găsirea unui loc de muncă

##
Alisha trebuie să-și găsească un loc de muncă pentru că familia ei are nevoie de bani pentru mâncare și haine.

##
Alisha nu a lucrat în țara sa natală, dar se pricepe la gătit și îi place să vorbească cu oamenii.

##
Poate că ar putea lucra într-un restaurant? Alisha caută pe internet anunțuri de locuri de muncă.

##
Găsește o reclamă pentru un bucătar. Acela este cineva care gătește într-un restaurant.

##
Ea merge la interviul de angajare. Managerul restaurantului îi spune că au nevoie de cineva care a fost instruit ca bucătar.

##
Alisha este dezamăgită, dar urmează un curs numit „Horeca”. Ea speră ca acesta să o ajute să obțină un loc de muncă într-un restaurant.

##
Alisha trebuie să lucreze într-un restaurant ca parte a cursului ei de formare. Ea nu este plătită, dar acumulează experiență de muncă.

##
Ea adaugă detaliile cursului în CV-ul său. Un CV este o descriere a tuturor locurilor unde a lucrat și a tuturor cursurilor pe care le-a urmat.

##
Data viitoare când Alisha merge la un interviu de angajare la un restaurant, i se oferă postul. Este muncă grea. De multe ori trebuie să lucreze seara, când copiii ei sunt acasă de la școală.

##
Este mândră că a obținut un loc de muncă cu care poate cumpăra din banii ei mâncare și haine pentru familia ei.

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Alina Loloiu
* Language: ro
