# A da naștere

##
Selamawit are 29 de ani. Ea a născut primul ei copil în Eritreea. Ei și familiei ei le-a fost greu acolo, așa că au decis să plece în Italia.

##
Inga a plecat de acasă chiar înainte să împlinească 19 ani. Ea s-a mutat în Norvegia și acolo a avut primul copil.

##
Când Selamawit a rămas însărcinată cu al doilea copil, s-a întrebat cum va fi să aibă un copil într-o țară diferită.

##
Selamawit și Inga provin din medii diferite. Selamawit s-a simțit în siguranță pentru că avea experiență în a da naștere. Inga a vorbit cu mama ei despre naștere.

##
Ambele femei auziseră că, în majoritatea țărilor europene, femeile însărcinate au dreptul la îngrijiri prenatale. Aceasta înseamnă că vor primi ajutor în timpul sarcinii. Selamawit și-a făcut o programare la medicul ei imediat ce și-a dat seama că este însărcinată. Soțul lui Selamawit a condus-o la doctor.

##
Doctorul i-a făcut niște analize și a aflat că Selamawit are un tip de diabet pe care îl fac unele gravide. A trebuit să mănânce sănătos și să facă mișcare. Selamawit s-a bucurat că a mers devreme la medic, înainte ca ea și copilul ei să se îmbolnăvească.

##
Când vecina lui Inga a auzit că aceasta încerca să aibă un copil, i-a spus să se prezinte la medic de îndată ce este însărcinată. În felul acesta se putea asigura că ea și copilul ei sunt sănătoși. Doctorul i-a spus să ia acid folic, o vitamină care este importantă pentru femeile însărcinate.

##
Inga și medicul ei au convenit ca ea să se întâlnească cu o moașă pentru controale regulate în timpul sarcinii. Moașa i-a dat sfaturi despre hrană și odihnă și informații despre cum să se mențină ea și copilul ei bine și în siguranță.

##
Ambele femei au născut copii sănătoși. Selamawit a mai avut un fiu, în timp ce Inga o fiică. Soții lor erau foarte mândri și le povesteau tuturor despre soțiile lor puternice și copiii lor sănătoși.

##
* License: CC BY
* Text: LIDA Norge
* Illustration: Sara Dorthea Johannesen
* Translation: Alina Loloiu
* Language: ro
