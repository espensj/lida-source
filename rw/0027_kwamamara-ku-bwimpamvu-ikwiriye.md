# Kwamamara ku bw'impamvu ikwiriye

##
Edson yavukiye muri Angola, nyuma y'aho gato igihugu kimaze kubona ubwigenge. Yari umuhungu muremure cyane. Yaramenyekanye cyane kubera uburebure bwe. Abantu bahaga abana intwaro ngo bajye kurwana gisirikare mu ntambara, bari bakeneye abahungu nka Edson.

##
Mama we yagize ubwoba ko bashobora kumutwara, maze afata umwanzuro wo kumwohereza kubana na nyirasenge muri Portugal. Yatekerezaga ko ari ho azaba atekanye.

##
Byari bigoye mu gutangira, kubera ko Edson yakumbuye ikirere gishyushe, ibiryo by'iwabo, ndetse cyane cyane urugwiro rwa mama we.

##

Byaramugoye gukurikirana amasomo n'ibiganiro bya bagenzi be kubera ko atari azi igiporutigali neza. Yatangiye kwibaza ni ba kuza muri Portugal wariwo umwanzuro mwiza.

##

Umunsi umwe, mwalimu yabonye ukuntu akina basiketi neza. Yagiye mu ikipe ya basiketi maze aba umukinnyi mwiza cyane. Yamamaye mu kigo hose maze yunguka inshuti. Yarushijeho no kwigirira icyizere.

##
Aho amariye gukurira, Edson atoza abana bo mu nkambi ndetse n'abandi bari mu kaga ko guhezwa muri sosiyete. Kera uburebure bwe bwamushyize mu bibazo byo kuba umusirikare akiri umwana. Ubu uburebure bwe bumutera imbaraga zo gutuma abandi bumva batekanye.

##
* License: CC BY
* Text: LIDA Portugal
* Illustration: Sunniva Høiby-Øiset
* Translation: Abisange Iragena Sandrine
* Language: rw
