# Gushaka akazi

##
Alisha akeneye akazi kugira ngo umuryango we ubone ibyo kurya n'imyambaro.

##
Igihugu akomokamo, ntago Alisha yakoraga, ariko azi guteka kandi akunda kuganiriza abantu.

##
Ashobora gukora muri restora se? Alisha arimo gushakisha akazi kuri interineti.

##
Yabonye itangazo ry'aho bakeneye umutetsi. Uyu ni umuntu uteka muri resitora.

##
Yagiye mu kizamini cy'akazi. Umuyobozi wa resitora yamubwiye ko bakeneye umuntu wize ubutetsi.

##
Alisha yarababaye ariko ajya kwiga isomo ryitwa "Amahoteli n'ubukerarugendo." Yizeye ko ibi bizatuma abona akazi muri restora.

##
Alisha agomba gukora muri restora nk'uburyo bwo kwimenyereza umwuga. Ntago ahembwa, ariko arimo kugira ubunararibonye mu kazi.

##
Byose yabyongeye mu mwirondoro we w'akazi. Umwirondoro w'akazi ugaragaza akazi kose yakoze ndetse n'amasomo yafashe.

##
Ikindi gihe Alisha yagiye mu kizamini cy'akazi muri restora maze barakamuha. Ni akazi kagoye. Rimwe na rimwe asabwa gukora nimugoroba igihe abana be bari mu rugo, bavuye ku ishuri.

##
Atewe ishema no kuba yarabonye akazi, kuko bimufasha kubona ibyo kurya ndetse n'imyambaro by'umuryango we, bivuye mu mafaranga ye bwite.

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Abisange Iragena Sandrine
* Language: rw
