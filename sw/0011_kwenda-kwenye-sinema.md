# Kwenda kwenye sinema

##
Mai anatafuta filamu ya kutazama. Anataka kwenda kwenye sinema na rafiki yake kipenzi, Lisa.

##
Mai anapanda skuta yake kwenda kwenye sinema. Wamekubaliana kukutana huko.

##
Huko kwenye sinema wanasalimiana. Wana shauku ya kutazama filamu.

##
Mai ananunua tiketi za wote wawili katika kaunta ya tiketi.

##
Pia ananunua popkorni nyingi.

##
Lisa anabeba popkorni wakati Mai ananunua chupa mbili za soda.

##
Wanaonesha tiketi zao kabla ya kuingia ndani kutazama filamu.

##
Wanatafuta viti vyao. Kuna giza kwa sababu filamu tayari imeanza.

##
Wanakaa chini ili watazame filamu.

##
Ni filamu ya mapenzi, ambayo ndiyo wanayoipenda zaidi.

##
Baada ya filamu wanaagana na kwenda nyumbani.

##
* License: CC BY-NC-SA
* Text: Espen Stranger-Johannessen
* Illustration: Aakanee
* Translation: Jacob Haule
* Language: sw
