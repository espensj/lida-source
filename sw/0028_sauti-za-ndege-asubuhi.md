# Sauti za ndege asubuhi

##
Yulia, mume wake, na binti yao mdogo waliishi katika kijiji kidogo, chenye ukimya nchini Ukraini. Yuria alipenda kuamshwa na sauti za ndege kila siku. Hakuwahi kufikiri kuwa angekuja kuishi mbali na nyumbani, au kutoamshwa na sauti za ndege asubuhi.

##
Mume wake wakati wote alikuwa akilalamika kuwa hana pesa ya kutosha na akaanza kunywa pombe vibaya. Wakaamua kujaribu bahati yao Ureno. Labda huko wangaweza kupata pesa zaidi za kujengea nyumba na wakaiandalia familia yao maisha mazuri ya baadaye.

##
Yulia alizoea vizuri makazi yake mapya, na alianza kufanya kazi kama mfanya usafi. Wateja wake walipenda sana jinsi anavyofanya kazi kwa bidii na heshima yake. Mume wake, kwa upande mwingine, akajihisi anatengwa zaidi na zaidi. Kwa sababu ya tatizo lake la ulevi, waajiri hawakumwamini na hawakutaka kumpa kazi.

##
Siku moja alianza kumgombeza Yulia. Kisha, akaanza kumsukuma. Kelele na vipigo vikafikia hatua mbaya, hasa akiwa amelewa. Yulia aliogopa na aliingiwa na wasiwasi kuhusu binti yake, lakini hakuwa na la kufanya.

##
Hatimaye, wakati Yulia analazimika kwenda kwenye chumba cha dharura akiwa amevunjika mkono, walimwambia kuwa unyanyasaji wa majumbani ni tatizo kubwa nchini Ureno. Pia walisema kwamba ilikuwa ni kosa na anapaswa kuripoti polisi.

##
Yulia alichoka na hakutaka binti yake mdogo kukua katika mazingira ambayo anashuhudia unyanyasaji kila siku. Yuria alitambua kuwa viashiria vya unyanyasaji vilishakuwepo tangu kitambo, hata kama vilikuwa vya namna tofautitofauti.

##
Yulia akaenda katika makazi ya wanawake, ambako alijihisi salama kuliko alivyokuwa kwa muda mrefu. Hakuwahi kujisikia hivyo tangu alipoamshwa na sauti za ndege asubuhi.

##
* License: CC BY
* Text: LIDA Portugal
* Illustration: Vilius Aistis Vilimas
* Translation: Jacob Haule
* Language: sw
