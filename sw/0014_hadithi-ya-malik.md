# Hadithi ya Malik

##
Jina langu ni Malik na nina umri wa miaka 39. Nilizaliwa Afghanistan. Dini yangu ni tofauti na dini kuu ya Afghanistan.

##
Kwa miaka mingi, watu wa dini yangu wamekuwa wakiteswa. Hii imekuwa ni ngumu sana kwa familia yangu.

##
Miaka michache iliyopita kulikuwa na vita. Nilikuwa na hofu kwamba ningeuwawa. Niliiacha familia yangu na kwenda Ulaya na kuanza maisha mapya.

##
Nilitembea kilometa nyingi. Wakati mwingine sikuwa na chakula wala sehemu ya kukaa. Baadhi ya watu niliosafiri nao walifariki.

##
Hatimaye nilifika. Nilikutana na watu wa kutoka kwenye nchi yangu ambao walinisaidia. Sifahamu ningelifanya nini bila wao.

##
Nilianza kujifunza lugha, lakini ilikuwa ngumu. Nilijua kwamba kuongea lugha hiyo ilikuwa muhimu katika kupata kazi.

##
Nilijifunza miaka kadhaa, cha kwanza kabisa ni kujifunza lugha. Ilikuwa ngumu, lakini ninafurahi kujifunza mambo mapya.

##
Baada ya kujifunza nikaanza kufanya kazi. Kwanza nilifanya kazi katika mgahawa, na kisha nikawa mwalimu kwa sababu ninataka kusaidia wengine.

##
Ninatumaini kuwa siku moja nitarejea Afghanistan. Watu wengi kule wanahitaji msaada, na ninataka kuwasaidia.

##
* License: CC BY
* Text: LIDA Italia
* Illustration: Vilius Aistis Vilimas
* Translation: Jacob Haule
* Language: sw
