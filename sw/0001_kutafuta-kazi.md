# Kutafuta kazi

##
Alisha anataka kutafuta kazi kwa sababu familia yake inahitaji pesa ya chakula na mavazi.

##
Alisha alikuwa hafanyi kazi katika nchi yake, lakini ni mzuri katika mapishi na anapenda kuongea na watu.

##
Labda anaweza kufanya kazi mgahawani? Alisha anatafuta matangazo ya kazi mtandaoni.

##
Anaona tangazo la mpishi. Huyu ni mtu anayepika katika mgahawa.

##
Anaenda kwenye usaili. Meneja wa mgahawa anamwambia kuwa wanahitaji mtu mwenye taaluma ya mapishi.

##
Alisha anakata tamaa, lakini anajifunza kozi inayoitwa "Chakula na ukarimu". Anatumaini kwamba itamsaidia kupata kazi mgahawani.

##
Alisha inabidi afanye kazi katika mgahawa ikiwa ni sehemu ya mafunzo. Halipwi, lakini anapata uzoefu wa kazi.

##
Anaongeza taarifa zaidi za kozi yake kwenye wasifu binafsi. Wasifu binafsi ni maelezo ya kazi zote alizozifanya na kozi zote alizojifunza.

##
Baadaye Alisha anaenda kwenye usaili katika mgahawa, anapata kazi. Hii ni kazi ngumu. Mara nyingi anafanya kazi jioni, wakati watoto wake wakiwa wamesharudi kutoka shuleni.

##
Anajivunia kwamba ameshapata kazi kwani anaweza kununua chakula na mavazi ya familia yake kwa pesa yake mwenyewe.

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Jacob Haule
* Language: sw
