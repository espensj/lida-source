# Mume mzee

##
Nilifikiri wanaume wa Norwei ni wanaume bora duniani, lakini hii si kweli! Kabla sijaonana na mwanaume ambaye alikuja kuwa mume wangu, nilikuwa ninafanya kazi kiwandani Bangkok, na yeye aliishi Pattaya. Tulionana mtandaoni na hatimaye tukawa wapenzi.

##
Baada ya muda tukaamua kuoana. Ninatokea katika familia masikini, kwa hiyo kuwa na mume wa kutoka nchi nyingine ambaye atahudumia familia yangu ilikuwa ni miongoni mwa sababu za kuolewa kwake.

##
Tulihamia Norwei, na nilianza kwenda shuleni kujifunza Kinorwei. Ulikuwa ni wakati mgumu sana. Sikuwa na leseni ya udereva, na mume wangu akawa ananipeleka shuleni, ananisubiri, na ananirudisha nyumbani. Ilikuwa ni umbali wa saa moja. Baada ya muda tulihamia karibu, lakini alisisitiza kuendelea kunipeleka shuleni. Hakutaka nitembee pekeyangu.

##
Sikuwahi kuwa na pesa tangu nihamie Norwei. Mara mojamoja, mume wangu alinipa pesa kwa ajili ya chakula cha mchana, lakini kwa sababu ni pesa kidogo, niliiweka. Rafiki zangu shuleni walitaka kunisaidia nipate kazi, lakini mume wangu alisema haiwezekani. Hafikirii kama kufanya kazi ya usafi ni kazi inayoendana na mimi.

##
Badala yake alinitafutia kazi nyingine - - kujenga gereji. Alikuwa bosi na nilifanya kila kitu. Alikuwa hawezi kufanya makubwa kwa sababu alikuwa mgonjwa. Hakuwahi kunipa pesa aliyoipata kutokana na kazi ya kujenga gereji.

##
Siku moja alisema kuwa anahisi upweke akiwa peke yake nyumbani, kwa hiyo tuliamua kuwa na mbwa. Sikutaka mbwa kwa sababu nilikuwa nimechoka baada ya kutoka shuleni na nilikuwa na kazi nilizopewa shuleni nizifanye nyumbani. Alisema ataweza kumtembeza mbwa kila siku, lakini mwishowe nililazimika kuwahudumia wote, mbwa na mume wangu mzee.

##
Sielewi hata itakuwaje. Mpango wangu ni kwenda shule nyingine, lakini mume wangu hapendi nifanye hivyo. Ana mpango wa kuniongezea ugumu. Ninataka kupinga, lakini sijui nafanyaje. Si rahisi kuishi katika nchi ya ugenini na mtu mzee kama mume kama nilivyofikiri.

##
* License: CC BY
* Text: Aranya
* Illustration: Sunniva Høiby-Øiset
* Translation: Jacob Haule
* Language: sw
