# Kujifungua

##
Selamawiti ana umri wa miaka 29. Alimzaa mwanae wa kwanza nchini Eritrea. Yeye na familia yake walikuwa na maisha magumu kule, kwa hiyo wakaamua kwenda Italia.

##
Inga aliondoka nyumbani kabla hajafikisha miaka 19. Alienda Norwei na akapata mwanae wa kwanza huko.

##
Wakati Selamawit alipopata ujauzito wa mtoto wake wa pili, alistaajabu namna itakavyokuwa kujifungua mtoto katika nchi tofauti.

##
Selamawit na Inga wanatajiriba tofauti. Selamawit alihisi yuko salama kwa sababu ana uzoefu wa kujifungua. Inga alizungumza na mama yake kuhusu kujifungua.

##
Wanawake wote wawili walisikia, katika mataifa mengi ya Ulaya, wanawake wajawazito wana haki ya kutunzwa. Hii ina maana kwamba watapata msaada wakati wa ujauzito wao. Selamawit akafanya miadi na daktari wake baada tu ya kugundua kuwa ni mjamzito. Mume wa Selamawit alimpeleka kwa daktari.

##
Daktari alifanya baadhi ya vipimo na akagundua kuwa Selamawit ana aina fulani ya kisukari ambacho wanawake wengi wajawazito hupata. Alitakiwa kula vyakula vyenye virutubisho na kufanya mazoezi. Selamawit alifurahi kwani alienda kwa daktari mapema, kabla yeye na mtoto wake kuugua.

##
Baada ya jirani wa Inga kusikia kwamba anajaribu kupata mtoto, jirani yake huyo akamwambia amwone daktari baada tu ya kugundua kuwa ni mjamzito. Kwa kufanya hivyo angeweza kuwa na uhakika wa yeye na mtoto wake wanakuwa na afya njema. Daktari akamwambia anywe vidonge vya folic acid, ni vitamini muhimu kwa wanawake wajawazito.

##
Inga na daktari wake walikubaliana kwamba aonane na mkunga kwa ajili ya vipimo vya mara kwa mara wakato wote wa ujauzito. Mkunga alimpa ushauri kuhusu chakula na kupumzika, na taarifa za jinsi ya kujiweka vizuri na salama yeye na mtoto wake.

##
Wanawako wote wawili walijifungua watoto wenye afya bora. Selamawit alipata mtoto mwingine wa kiume, wakati Inga alipata mtoto wa kike. Waume zao walihisi fahari, na walimwambia kila mtu waliyemjua kuhusu wake zao imara na watoto wao wenye afya bora.

##
* License: CC BY
* Text: LIDA Norge
* Illustration: Sara Dorthea Johannesen
* Translation: Jacob Haule
* Language: sw
