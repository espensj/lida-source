# Історія Агостіно

##
Мене звати Агостіно, мені 51 рік. Моя робота — розвозити їжу на велосипеді. У мене дві доньки, але ми майже не спілкуємося. Ми з їхньою мамою розлучилися і більше не живемо разом.

##
Я живу з мамою, бо не можу дозволити собі платити за оренду після розлучення. Оренда в цьому місті дуже дорога.

##
Кілька місяців тому я працював сторожем в одній фірмі. Я ремонтував зламані речі, носив коробки, допомагав, коли хтось потребував. Одного дня компанія мене звільнила. Я не розумів чому.

##
Я бачив, що багато людей розвозять їжу на велосипедах. Я вмію їздити на велосипеді, тому звернувся за роботою до великої компанії з доставки. Вони запропонували мені три євро за кожну доставку. Я заробляю 40 євро на день, деколи 60 євро, якщо мені дуже пощастить і клієнти залишать чайові.

##
Я не маю оплачуваної відпустки та лікарняних, в мене немає майже жодних прав. На мою думку, це не правильно, але мені потрібна робота. Більшість інших співробітників - іммігранти з усього світу.

##
Щодня в аваріях травмується багато кур'єрів. Коли 25-річний кур'єр потрапив під машину і загинув, начальство почало нас помічати. Шкода, що він мав померти для того, щоб це сталося.

##
Разом із кур’єрами з інших компаній я пройшов курс із прав працівників у місцевій профспілці. Вони надали нам безкоштовну юридичну консультацію. Ми боролися за те, щоб отримати більше визнання та прав.

##
Через довгий час уся наша важка праця окупилася. Одній великій компанії з доставки довелося заплатити величезний штраф і дати працівникам постійну роботу. Це сталося вперше в усьому світі. Схоже, що ситуація починає покращуватися.

##
* License: CC BY
* Text: LIDA Italia
* Illustration: Billie Cejka Risnes
* Translation: Nazarii Malachynskyi
* Language: uk
