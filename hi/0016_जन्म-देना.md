# जन्म देना

##
सेलामावित 29 साल की है। वह अपने पहले बच्चे को इरिट्रिया में जन्म देती है। उसको और उसके परिवार को वहा मुश्किल समय झेलना पड़ा, इसलिए उन्होंने इटली जाने का निर्णय किया।

##
इंगा ने 19 साल की होने से कुछ समय पहले अपना घर छोड़ दिया । वह नॉर्वे चली गई और उसने वहा अपने पहले बच्चे को जन्म दिया।

##
जब सेलामावित अपने दूसरे बच्चे के लिए गर्भवती हुई तो उसने सोचा की दूसरे देश में बच्चे को जन्म देना कैसा होगा।

##
सेलामाविट और इंगा विभिन्न पृष्ठभूमि से आते हैं। सेलामाविट सुरक्षित महसूस करती थी क्योंकि उसे जन्म देने का अनुभव था। इंगा ने अपनी मां से जन्म देने के बारे में बात की।

##
दोनों महिलाओं ने सुना था कि अधिकांश यूरोपीय देशों में गर्भवती महिलाओं को प्रसव पूर्व देखभाल का अधिकार है। इसका मतलब है कि उन्हें गर्भावस्था के दौरान मदद मिलेगी। जैसे ही उसे पता चला कि वह गर्भवती है, सेलामाविट ने अपने डॉक्टर से मिलने का समय लिया। सेलामावित का पति उसे डॉक्टर के पास ले गया।

##
डॉक्टर ने कुछ परीक्षण किए और पता चला कि सेलामाविट को एक प्रकार का मधुमेह था जो कुछ गर्भवती महिलाओं को होता है। उसे स्वस्थ भोजन और व्यायाम करना था। सेलामाविट खुश थी कि वह डॉक्टर के पास जल्दी गई, इससे पहले कि वह और उसका बच्चा बीमार हो।

##
जब इंगा के पड़ोसी ने सुना कि वह बच्चा पैदा करने की कोशिश कर रही है, तो पड़ोसी ने उसे गर्भवती होते ही डॉक्टर को दिखाने के लिए कहा। इस तरह वह सुनिश्चित कर सकती थी कि वह और उसका बच्चा स्वस्थ हैं। डॉक्टर ने उसे फोलिक एसिड लेने के लिए कहा, जो गर्भवती महिलाओं के लिए महत्वपूर्ण विटामिन है।

##
इंगा और उसके डॉक्टर ने सहमति व्यक्त की कि वह अपनी गर्भावस्था के दौरान नियमित जांच के लिए दाई से मिलेंगी। दाई ने उसे भोजन और आराम के बारे में सलाह दी, और खुद को और अपने बच्चे को सुरक्षित और स्वस्थ रखने के बारे में जानकारी दी।

##
दोनों महिलाओं ने स्वस्थ बच्चों को जन्म दिया। सेलामावित का एक और बेटा था, जबकि इंगा की एक बेटी थी। उनके पति बहुत गर्व महसूस करते थे, और उन्होंने सभी को अपनी मजबूत पत्नियों और स्वस्थ बच्चों के बारे में बताया।

##
* License: CC BY
* Text: LIDA Norge
* Illustration: Sara Dorthea Johannesen
* Translation: Pratibha Singh
* Language: hi
