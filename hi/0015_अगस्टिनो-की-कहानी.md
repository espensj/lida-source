# अगस्टिनो की कहानी

##
मेरा नाम अगस्टीनो है और मैं ५१ साल का हूं। मेरा काम साइकिल से खाना पहुंचाना है।

##
मैं अपनी मां के साथ रहता हूं, क्योंकि मैं तलाक के बाद किराया नहीं दे सकता। इस शहर में किराया बहुत महंगा है।

##
कुछ महीने पहले मैं एक कंपनी के लिए एक चौकीदार के रूप में काम कर रहा था। मैंने उन चीजों की मरम्मत की जो टूटी हुई थीं, बक्से उठाए, और किसी को भी आवश्यकता होने पर उसकी मदद की। एक दिन कंपनी ने मुझे निकाल दिया। मुझे समझ नहीं आया क्यों।

##
 मेने कई लोगों को साइकिल से खाना पहुंचाते देखा। मैं साइकिल चला सकता हूं, इसलिए मैंने एक बड़ी डिलीवरी कंपनी का दरवाजा खटखटाया। उन्होंने मुझे प्रत्येक डिलीवरी के लिए तीन यूरो की पेशकश की। मैं प्रति दिन 40 € कमाता हूं, 60 € भी अगर भाग्य मेरे साथ हो तो और अगर ग्राहक मुझे टिप देदे तो।

##
मुझे कोई वेतन नहीं मिलता, कोई बीमारी की छुट्टी नहीं, मेरे पास केवल कुछ ही अधिकार हैं। मुझे लगता है यह सही नहीं है, लेकिन मुझे नौकरी की आवश्यकता है। अधिकांश अन्य कर्मचारी विश्व भर से प्रवासी हैं।

##
रोज़ाना बहुत सारे डिलीवरी वालों को हादसों में चोटें लगती हैं। फिर, जब 25 साल के डिलीवरी बॉय को एक कार ने मार गिराया और उसकी मौत हो गई, तब अधिकारी हमारे बारे में ध्यान देने लगे। यह दुर्भाग्य है कि उसकी मौत होने से पहले ऐसा नही हुआ।

##
मैंने अपनी कंपनी के अन्य डिलीवरी वालों के साथ स्थानीय यूनियन के साथ कामकाज के अधिकारों पर एक पाठ्यक्रम किया। उन्होंने हमें मुफ्त में कानूनी सलाह दी। हमने अधिक मान्यता और अधिकार प्राप्त करने के लिए संघर्ष किया।

##
हमारे कठिन परिश्रम के बाद, अंत में हमारी मेहनत फलित हुई। एक बड़ी डिलीवरी कंपनी को एक बड़ा जुर्माना देने के लिए मजबूर किया गया और कर्मचारियों को स्थायी नौकरियाँ देनी पड़ी। यह पूरी दुनिया में कहीं नहीं हुआ था। ऐसा लग रहा है कि चीजें सुधरने लगी हैं।

##
* License: CC BY
* Text: LIDA Italia
* Illustration: Billie Cejka Risnes
* Translation: Pratibha Singh
* Language: hi
