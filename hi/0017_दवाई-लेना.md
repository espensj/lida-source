# दवाई लेना

##
टॉम के दाँत में दर्द है। उसके दाँत में बहुत दर्द होता है।

##
उसे अपने दंत चिकित्सक को दिखाने की ज़रूरत है, लेकिन पहले उसे दर्द के लिए कुछ चाहिए।

##
वह निकटतम दवाखाना जाता है।

##
"मुझे दाँत में दर्द है," उसने कहा। "क्या आपके पास इसके लिए कुछ है?"

##
"हाँ, ये कुछ दर्द निवारक हैं। आपको इनके लिए डॉक्टर की पर्ची की ज़रूरत नहीं है।"

##
"धन्यवाद। इनका कितना पैसा हुआ?"

##
"इनकी क़ीमत नौ यूरो है। लेकिन आपको किसी डेंटिस्ट को दिखाना चाहिए।"

##
"ठीक है, मैं कल सुबह अपने डेंटिस्ट को फ़ोन करूँगा।"

##
"अगर आपको ज़्यादा असरदार दवा चाहिए, तो आपको अपने डेंटिस्ट या डॉक्टर से एक पर्ची लिखवानी होगी।"

##
"शुक्रिया! अलविदा।"

##
* License: CC BY
* Text: Espen Stranger-Johannessen
* Illustration: Sara Rumen Krotev
* Translation: Pratibha Singh
* Language: hi
