# सचाई के लिए आवाज उठाना

##
एडसन का जन्म अंगोला में हुआ था, देश के स्वतंत्र होने के ठीक बाद। वह बहुत लंबा लड़का था। अपनी ऊंचाई के कारण वह सबसे अलग दिखता था। जो लोग गृह युद्ध में सैनिकों के रूप में लड़ने के लिए बच्चों को हथियार दे रहे थे, वे उसके जैसे लड़कों को चाहते थे।

##
उसकी माँ को डर था कि वे उसे ले जाएंगे, इसलिए उसने उसे एक चाची के साथ पुर्तगाल में रहने के लिए भेजने का फैसला किया। उसने सोचा कि वह वहां सुरक्षित रहेगा।

##
एडसन के लिए वहा एक नई शुरुआत करना बहुत मुश्किल था क्योंकि वह अपने घर का गर्म मौसम, पारंपरिक खाना और सबसे ज्यादा अपनी मां के लाड प्यार को बहुत याद करता था।

##
वह पुर्तगाली अच्छी तरह से नहीं बोलता था और उसे अपनी कक्षाओं और अपने सहपाठियों की बातचीत समझना बहुत मुश्किल लगता था। उसने सोचा कि क्या पुर्तगाल आना एक अच्छा विचार है भी या नही।

##
एक दिन एक शिक्षक ने देखा कि वह बास्केटबॉल में कितना अच्छा था। वह एक बास्केटबॉल टीम में शामिल हो गया और बहुत सफल रहा। वह स्कूल में लोकप्रिय हो गया और दोस्त बनाए। उसमे अब साहस आने लगा।

##
अब जब वह एक वयस्क है, एडसन शरणार्थी बच्चों और अन्य लोगों की मदद करता है जिन्हे समाज से बाहर किए जाने का खतरा है। एक बार, उसकी ऊंचाई ने उसके लिए बाल सैनिक बनने का खतरा पैदा कर दिया था। अब, उसकी ऊंचाई उसे दूसरों को सुरक्षित महसूस करने में मदद करने की ताकत देती है।

##
* License: CC BY
* Text: LIDA Portugal
* Illustration: Sunniva Høiby-Øiset
* Translation: Pratibha Singh
* Language: hi
