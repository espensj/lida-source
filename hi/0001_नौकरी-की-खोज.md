# नौकरी की खोज

##
अलीशा को नौकरी खोजने की ज़रूरत है क्योंकि उसके परिवार को खाने और कपड़ों के लिए पैसे चाहिए।

##
अलीशा ने अपने देश में काम नहीं किया था, लेकिन वह खाना अच्छा बना लेती है और उसे लोगों से बात करना पसंद है।

##
शायद वह एक रेस्तराँ में काम कर सकती है? अलीशा इंटरनेट पर नौकरी के लिए विज्ञापन देखती है।

##
उसे बावर्ची की नौकरी के लिए एक विज्ञापन मिलता है। रेस्तराँ में खाना बनाने वाले व्यक्ति को बावर्ची कहते हैं।

##
वह नौकरी के साक्षात्कार के लिए जाती है। रेस्तराँ प्रबंधक उसे बताता है कि उन्हें किसी ऐसे व्यक्ति की आवश्यकता है जिसने बावर्ची के रूप में प्रशिक्षण प्राप्त किया हो।

##
अलीशा निराश हो जाती है, लेकिन वह "भोजन एवं आतिथ्य" नाम का एक कोर्स करती है। उसे उम्मीद है कि ऐसा करने से किसी रेस्तराँ में नौकरी मिल जाएगी।

##
अलीशा को अपने प्रशिक्षण कोर्स के तहत एक रेस्तराँ में काम करना पड़ता है। उसे वेतन नहीं मिलता, लेकिन उसे काम करने का अनुभव मिलता है।

##
वह अपने बायो डाटा में प्रशिक्षण कोर्स से जुड़ी जानकारी भी लिखती है। उस बायो डाटा में उसके द्वारा किए गए सभी कार्यों और उसके द्वारा लिए गए सभी पाठ्यक्रमों का विवरण है।

##
अगली बार अलीशा एक रेस्तराँ में नौकरी के साक्षात्कार के लिए जाती है, उसे नौकरी का प्रस्ताव दिया जाता है। यह काम थोड़ा मुश्किल है। उसे अक्सर शाम को काम करना पड़ता है, जब उसके बच्चे स्कूल से घर आ जाते हैं।

##
उसे गर्व है कि उसे एक नौकरी मिली है ताकि वह ख़ुद के पैसे से अपने परिवार के लिए खाना और कपड़े खरीद सके।

##
* License: CC BY
* Text: Espen Stranger-Johannessen
* Illustration: Sunniva Høiby-Øiset
* Translation: Pratibha Singh
* Language: hi
