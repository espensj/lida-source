# Isang Matandang Lalaki Bilang Asawa

##
Akala ko ang mga lalaking Norwegian ang pinakamahusay na lalaki sa mundo, pero hindi pala totoo! Bago ko nakilala ang lalaking naging asawa ko, nagtrabaho ako sa isang pabrika sa Bangkok, at siya ay nakatira sa Pattaya. Nagkakilala kami sa pamamagitan ng Internet at kalaunan ay naging mag-asawa.

##
Pagkaraan ng ilang sandali ay nagpasya kaming magpakasal. Galing ako sa mahirap na pamilya, kaya ang pagkakaroon ng asawang banyaga na kayang mag-alaga sa aking pamilya ay bahagi ng aking dahilan para pakasalan siya.

##
Lumipat kami sa Norway, at nagsimula akong pumasok sa paaralan upang matuto ng Norwegian. Ito ay isang mahirap na panahon. Wala akong lisensya sa pagmamaneho, at kinailangan akong ihatid ng aking asawa sa paaralan, hintayin ako, at magmaneho pabalik. Isang oras bawat daan. Maya-maya pa ay lumipat kmi sa masmalapit na tirahan, pero nagpumilit pa rin siyang ihatid ako sa paaralan. Ayaw niya akong maglakad mag-isa.

##
Halos wala na akong pera simula nang dumating ako sa Norway. Minsan, binigyan ako ng aking asawa ng pera para sa aking tanghalian, ngunit dahil kulang ang aking pera, itinago ko ito. Gusto akong tulungan ng mga kaibigan ko sa paaralan na makakuha ng trabaho, pero sabi ng asawa ko hindi ko kaya. Sa tingin niya, hindi bagay sa akin ang pagtatrabaho bilang isang tagapaglinis.

##
Sa halip ay nagkaroon siya ng ibang trabaho para sa akin -- paggawa ng garahe. Siya ang boss at ginawa ko ang lahat. Wala siyang magawa dahil may sakit siya. Hindi niya ako binigyan ng kahit na anong pera na nakuha niya sa paggawa ng garahe.

##
Isang araw, nainis daw siya kapag mag-isa lang siya sa bahay, kaya napagdesisyunan niyang kumuha kami ng aso. Ayoko ng aso kasi pagod ako pagkatapos ng eskwela at may mga takdang aralin. Araw-araw daw niyang ilalakad ang aso, pero sa huli kailangan kong alagaan pareho ang aso at ang aking matanda nang asawa.

##
Hindi ko alam kung ano ang mangyayari sa hinaharap. Ang plano ko ay mag-aral sa ibang paaralan, pero ayaw ng asawa ko na gawin ko iyon. Balak niyang lumayo para mahirapan ako. Gusto kong lumaban, pero hindi ko alam kung paano. Ang pamumuhay sa ibang bansa kasama ang isang matandang lalaki bilang asawa ay hindi kasing dali ng aking inaakala.

##
* License: CC BY
* Text: Aranya
* Illustration: Sunniva Høiby-Øiset
* Translation: Christlaine
* Language: tl
