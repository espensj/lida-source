# Kwento ni Malik

##
Ako ay si Malik at ako ay tatlumpu't siyam na taong gulang. Pinanganak ako sa Afghanistan. Iba ang aking relihiyon sa pangunahing relihiyon ng Afghanistan.

##
Sa loob ng maraming taon, ang mga taong kabilang sa aking relihiyon ay inuusig. Ito ay napakahirap para sa aking pamilya.

##
Ilang taon na ang nakalipas ay nagkaroon ng digmaan. Natatakot akong mapatay ako. Iniwan ko ang aking pamilya upang pumunta sa Europa at magsimula ng bagong buhay.

##
Naglakad ako ng maraming kilometro. Minsan wala akong pagkain at wala akong matutuluyan. Ang ilan sa mga taong kasama ko sa paglalakbay ay namatay.

##
Sa wakas nakarating din ako. May nakilala akong mga kababayan ko na tumulong sa akin. Hindi ko alam kung ano ang gagawin ko kung wala sila.

##
Nagsimula akong matuto ng wika, ngunit mahirap. Alam ko na ang pagsasalita ng wika ay mahalaga para makakuha ng trabaho.

##
Ilang taon akong nag-aral, upang matuto ng wika. Mahirap, ngunit nasisiyahan akong matuto ng mga bagong bagay.

##
Pagkatapos kong mag-aral nagsimula na akong magtrabaho. Nagtrabaho muna ako sa isang restaurant, at pagkatapos ay naging guro ako dahil gusto kong tumulong sa iba.

##
Sana makabalik ako sa Afghanistan balang araw. Maraming tao doon ang nangangailangan ng tulong, at gusto ko silang tulungan.

##
* License: CC BY
* Text: LIDA Italia
* Illustration: Vilius Aistis Vilimas
* Translation: Christlaine
* Language: tl
