# Partorire

##
Selamawit ha 29 anni. Ha avuto il suo primo figlio in Eritrea. La vita lì era dura per lei e la sua famiglia, così decisero di trasferirsi in Italia.

##
Inga è andata via da casa poco prima di compiere 19 anni. Si è trasferita in Norvegia e lì ha avuto il suo primo figlio.

##
Quando Selamawit è rimasta incinta del suo secondo bambino, si chiedeva come sarebbe stato avere un figlio in un Paese diverso.

##
Selamawit e Inga provengono da situazioni diverse. Selamawit si sentiva tranquilla perché aveva già avuto l'esperienza del parto. Inga ne parlava con sua madre.

##
Entrambe avevano saputo che, nella maggior parte dei Paesi europei, le donne incinte hanno diritto all'assistenza prenatale. Questo significa che saranno aiutate durante la gravidanza. Selamawit prese appuntamento con il suo dottore non appena si rese conto di essere incinta. Suo marito l'accompagnò in macchina dal dottore.

##
Il dottore le fece fare dei test da cui risultava che Selamawit aveva un tipo di diabete che alcune donne incinte hanno. Doveva mangiare cibo sano e fare esercizio. Selamawit era contenta di essere andata presto dal dottore, prima che lei e il suo bambino si ammalassero.

##
Quando la vicina di casa seppe che Inga stava provando ad avere un figlio, le disse di andare dal dottore appena si accorgeva di essere incinta. In quel modo poteva accertarsi che sia lei che il bambino stavano bene. Il dottore le disse di prendere acido folico, una vitamina importante in gravidanza.

##
Inga e il suo dottore decisero che lei avrebbe incontrato un'ostetrica per verificare regolarmente l'andamento della gravidanza. L'ostetrica le dette delle indicazioni sul cibo e sul riposo, e su come mantenere se stessa e il bambino in buona salute e in forma.

##
Entrambe le donne hanno partorito bambini sani. Selamawit ha avuto un altro maschietto, Inga una bambina. I loro mariti erano molto fieri e parlavano di mogli forti e bambini sani a tutti quelli che conoscevano.

##
* License: CC BY
* Text: LIDA Norge
* Illustration: Sara Dorthea Johannesen
* Translation: Andrea Ciasca Marra
* Language: it
