# Un uomo anziano per marito

##
Io pensavo che gli uomini norvegesi fossero i migliori del mondo, ma non è vero! Prima di incontrare l'uomo che sarebbe diventato mio marito, io lavoravo in fabbrica a Bangkok, e lui viveva a Pattaya. Ci siamo conosciuti su internet e infine ci siamo messi insieme.

##
Dopo un po' abbiamo deciso di sposarci. Io provengo da una famiglia povera, e così avere un marito straniero che si prendesse cura della mia famiglia fu una delle ragioni per sposarlo.

##
Ci trasferimmo in Norvegia ed io cominciai ad andare a scuola per imparare il norvegese. Fu proprio dura. Non avevo la patente, così mio marito doveva portarmi a scuola in macchina, aspettarmi, e ritornare a casa. Un'ora per andare ed una per tornare. Dopo un po' ci siamo trasferiti più vicino, ma lui comunque insisteva per portarmi in macchina alla scuola. Non voleva che ci andassi a piedi da sola.

##
Da quando sono venuta in Norvegia, non ho soldi. Una volta mio marito mi ha dato del denaro per il pranzo, ma io l'ho messo da parte, dal momento che ne avevo così poco. I miei amici a scuola vogliono aiutarmi a trovare lavoro, ma mio marito dice che non posso. Pensa che lavorare come donna delle pulizie non sia appropriato per me.

##
Lui invece aveva un altro lavoro per me -- costruire un garage. Lui era il capo e io facevo tutto. Lui non poteva fare molto perché non stava bene. Non mi ha mai dato un soldo di quelli che ha ricavato dal garage.

##
Un giorno mi ha detto che si annoiava a stare da solo a casa, così ha deciso di prendersi un cane. Io non volevo un cane perchè dopo la scuola ero stanca e avevo i compiti da fare. Lui diceva che avrebbe portato a spasso il cane ogni giorno, ma alla fine ho dovuto occuparmi io sia del mio anziano marito, che del cane.

##
Non so che accadrà in futuro. Io progetto di andare ad un'altra scuola, ma mio marito non vuole. Si propone di trasferirsi ancora più lontano per rendermi le cose più difficili. Voglio resistere, ma non so come. Non è facile come pensavo vivere in un Paese straniero con un vecchio per marito.

##
* License: CC BY
* Text: Aranya
* Illustration: Sunniva Høiby-Øiset
* Translation: Andrea Ciasca Marra
* Language: it
