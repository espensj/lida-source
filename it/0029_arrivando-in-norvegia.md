# Arrivando in Norvegia

##
I miei due fratelli ed io arrivammo in Norvegia nel dicembre 2016. Indossavamo abiti estivi perché pensavamo che in Norvegia avrebbe fatto caldo come in Somalia. Comunque, quando arrivammo in aeroporto, stava nevicando. Avevamo freddo, il clima era gelido. Sebbene avessimo portato varie valige, c'erano solo abiti estivi dentro.

##
Nonostante il freddo, ero contenta di essere in Norvegia. Avrei finalmente riabbracciato mia madre, che non vedevo da sei anni. Mia mamma e due sue amiche erano venute a prenderci. Quando la vedemmo, piangevamo di gioia. Andammo in macchina alla cittadina dove vive mia madre.

##
I primi giorni in quella cittadina furono molto strani. Nevicava e faceva freddo, e non c'era molto da vedere. Le strade erano completamente vuote. Le poche persone che incontravo sembravano fredde e poco amichevoli. In Somalia c'è gente dappertutto, quindi qui ogni cosa sembrava estranea. Mia madre e le sue amiche ci dettero dei regali, e poi lei ci portò a comprare vestiti invernali.

##
Dopo le vacanze di Natale, mi sono iscritta a un corso di norvegese presso un centro scuola per adulti. Ho studiato per due anni lì prima di accedere ad una scuola normale. Ora sono all'ultimo anno e ho fatto tante nuove amicizie. Sono molto socievole e amo conoscere altra gente.

##
Dopo la scuola vado ad un centro gestito da volontari dove mi aiutano con i compiti. Lì frequento anche un corso di cucito.

##
In Somalia non sono mai andata a scuola né ho fatto corsi eccetto la scuola coranica. Non sapevo né leggere, né scrivere. Ora ho imparato a scrivere sia in norvegese che in somalo, e molte altre cose. Senza istruzione, sentivo che non ero nessuno. Ora mi sento informata, e felice.

##
L'anno prossimo andrò alla scuola secondaria, indirizzo sviluppo salute e gioventù. In futuro voglio diventare operatore giovanile. Quando avrò completato la mia istruzione, sogno di avere un lavoro fisso. Voglio anche imparare a guidare e prendere la patente.

##
Se fossi rimasta in Somalia, penso che adesso sarei già madre. Forse avrei già diversi figli. Se fossi in Somalia, non avrei tutte le opportunità che ho qui adesso. Mi sento fortunata a vivere in Norvegia.

##
* License: CC BY
* Text: Aamiina
* Illustration: Julie Cornelia van Walsum
* Translation: Andrea Ciasca Marra
* Language: it
