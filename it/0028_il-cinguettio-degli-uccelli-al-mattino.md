# Il cinguettio degli uccelli al mattino

##
Yulia, suo marito e la loro bambina vivevano in un piccolo villaggio tranquillo in Ucraina. Yulia amava svegliarsi al mattino col canto degli uccelli. Non aveva mai pensato di vivere lontana da casa, e di non svegliarsi la mattina al cinguettio degli uccelli.

##
Suo marito si lamentava sempre di non avere abbastanza denaro, e cominciò a ubriacarsi. Decisero di tentare la fortuna in Portogallo. Forse lì avrebbero potuto guadagnare di più, costruire una casa e un futuro migliore per la loro famiglia.

##
Yulia si adattò bene alla nuova casa, e cominciò a lavorare come donna delle pulizie. I suoi clienti apprezzavano molto il suo duro lavoro e il suo atteggiamento educato. Suo marito, invece, si sentiva sempre più emarginato. A causa del bere, i datori di lavoro non si fidavano di lui e non gli davano lavoro.

##
Un giorno cominciò a gridare contro Yulia. Poi cominciò a spintonarla. Le urla e le botte si intensificarono specialmente quando era ubriaco. Yulia aveva paura per sé e per sua figlia, ma non sapeva che fare.

##
Quando Yulia alla fine dovette andare al Pronto Soccorso con un braccio rotto, le dissero che la violenza domestica era un grande problema in Portogallo. Le dissero anche che era un crimine, e che lei avrebbe dovuto denunciarlo alla polizia.

##
Yulia era esausta e non voleva che sua figlia crescesse in una casa dove era testimone di violenze quotidiane. Si rese conto che i segni degli abusi c'erano sempre stati, anche se in forme diverse.

##
Yulia andò ad un centro di accoglienza per donne, dove si sentì più al sicuro di quanto le fosse accaduto per lungo tempo. Non si sentiva così da quando si svegliava al canto degli uccelli al mattino.

##
* License: CC BY
* Text: LIDA Portugal
* Illustration: Vilius Aistis Vilimas
* Translation: Andrea Ciasca Marra
* Language: it
